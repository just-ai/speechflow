                      ІЛИЯС

ЕСЕНБЕРЛИН


КӨШПЕНДІЛЕР

                     КАҺАР

                            ІII том

Iлияс Есенберлин. «Алмас Қылыш» (Көшпендiлер – 1) © «I. Есенберлин атындағы қор», 2004
                               БІРІНШІ БӨЛІМ

     Ай сәулесі жүдеп, қырқа үсті ақ шолаң тарта құлан иектеніп атып келе
жатқан таңмен бірге шашақты сасыр, түйе жапырағы аралас, ат құлағы
кӛрінбейтін кӛк шалғынды ылдидан қалың кӛш кӛрінді.
     Аздан соң кӛгілдір аспанды алтын сәулесімен шарпи, қызарып күн де
шықты. Тӛңірек сандықтан суырған гауһар тастай жалт-жұлт ойнап ғажайып
сәулетті түрге енді. Жаз ортасы ауған шақ еді. Даланың сәнге бӛленген кезі
ӛтіп, сұлу ажары кеми бастағанымен, күн сәулесіне бӛккен жасыл шалғын семіз
малдың түгіндей құлпырып тұр. Қалың шӛп арасынан сыңсыған қып-қызыл қой
бүлдіргенінен, сиыр бүлдіргенінен кӛз тұнады. Әбден саумалданып саяу бере
бастаған қымыздық та шоғырлана кездеседі. Мезгілі ӛтіп бара жатқан қалың
балауса, кӛк шалғынның хош иісі таңғы кіршіксіз таза ауамен араласып
мұрынды жарады.
     Күн сәулесіне шомылған кӛштің беті күнгей тұс. Кӛш басында тең үстіне
қызыл ала масаты кілем жабылған күлсары атан жетектеген, солғын реңді кәрі
шал. Астында тобылғы күрең ат, үстінде қоңыр түйе жүн шекпен, басында тӛрт
салалы пұшпақ бӛрік. Оның соңынан тізбектелген аттылы, түйелі қалың керуен.
Кейбір қомды түйелерде ағараңдаған әйел кимешектері кӛрінеді. Шаңырақ
доңғалақты екі аяқ шиқылдақ арбаларда кемпір-шал, бала-шаға... Қыз-келіншек,
бозбала ат үстінде. Бірақ бұлар әдеттегідей ән шырқап, әзілдесе сӛз қағысып,
бірін-бірі қуып жарыспайды. Үн-түнсіз тұнжырап қалған. Кӛштің оң жағында
қалың жылқы. Қырқаны бүйірлей тасыр-тұсыр жіті басып келе жатыр. Кӛш
соңында қара мал, одан әрі жүре жайылған қотан-қотан қой-ешкі.
     Кӛш жүрісі шұғыл. Пысқырған жылқы, анда-санда боздаған түйе. Үстіне
қауырт келіп қалған мал тұяғынан сасып, қияқ пен ши түбінен пырылдай ұшқан
бӛдене мен жапалақ.
     Асыға қимылдаған қыруар ел ылдидағы масағы кере қарыс қалың балқурай
кӛмкерген айдын кӛлге қарай беттеді... Таң әлетінен жау қуғандай жӛңкіген
жұрт бір жаманатты аңғартқандай. Оларды қоршауға алып, суыт келе жатқан
сойыл-шоқпар ұстаған жүзден артық ер азаматтар тобы бар. Бәрінің де астында
сүмбілдей сәйгүлік жүйрік, шайқала ырғалған жорға. Түстері суық. Шекпен-
шапандарының етек-жеңі түріңкі. Бұлардың ішінде қайыңның безіндей берік,
қазан тастай шомбал, тӛртпақ келген біреу ерекше кӛзге түседі. Астында есік
пен тӛрдей, ай табанды жайма жал қара кӛк айғыр. Тақымында келте шоқпар,
қарына темір бауырлы қайың сойыл ілген. Үлкен ӛткір қара кӛзді, ұзын, қою
қара мұртты адам. Таңмен бірге ашыла түскен қара сұр жүзі ақ сұпыдай. Бұл
осы кӛштің басшысы, Баянауылдағы Қаржастан шыққан Азнабай ұлы Сейтен.
Қазіргі беті Балқаш кӛлінің маңындағы кең алқап. Ал арғы мақсаты осыдан үш
жыл бұрын Алтын, Алтай, Тоқа, Уақ руларының қырық мың шаңырағын ертіп
Қоқан хандығы қарауындағы Сыр бойына ӛтіп кеткен Қасым тӛренің балалары
Есенгелді, Саржанға қосылу.
                                     2
     Сейтенмен үзеңгілес түксиген қабақты, кескен томардай келте қара сұр
жігіт келеді. Сары ала қынапты қисық табан келте қылыш тағынған. Кісі
ӛлтірген адамдай түсі зәрлі. Бұл Қубет ұлы Ожар. Бір кездегі барымтаға да,
жауға да қатар шапқан Сейтеннің үзеңгілес досы. Соңғы үш-тӛрт жыл ішінде
Ақмола аға сұлтаны Құдайменденің Қоңырқұлжасының қасында болып,
жақында ғана ӛз еліне қайтып келген.
     Маңыраған қой, мӛңіреген сиыр, кісінеген жылқы үніне дабырлай сӛйлеген
адам даусы қосылып, таңертеңгі табиғаттың бейкүнә тамылжыған шырқын
бұзып, кең даланы басына кӛтерді. Жасыл құрақ арасында бұйығып жатқан топ
елік орындарынан үрпиісе түрегеліп, кӛл жағалай зыта жӛнелді... Інінен жаңа
ғана шығып, таң намазын оқыған молда тәрізді, шоқиып отырып алып,
шақылдай жӛнелген семіз суыр дабырлаған үнге сәл құлағын түріп тыңдай
қалды да, кенет қалың ши арасына кіріп жоқ болды. Беймезгіл келген жұрттан
сескенген кӛл үстіндегі құс у-шу, абыр-сабыр.
     Кӛл жағасына дамылдаған кӛш түйенің қомын алмай, қазан кӛтеріп ас
ішпей, сәл тыныстады да қайта кӛтерілді. Су маңайы бір әуенге түскен кезде
шомбал қара Ожар қайтадан Сейтеннің қасына келді. Астындағы тӛрт аяғы тең
жорға қара кӛктің тізгінін тежей түсіп, кеше тәмәмдай алмай қалған әңгімесіне
қайта кірісті.
     — Ата мекен Кӛкшетауын тастап, Қасым тӛре неге Қоқан хандығына қарай
кӛшті? — деді ол сӛзін алыстан қозғап. — Қазақта мақал бар емес пе «Бӛтен
елде сұлтан болғаныңша, ӛз еліңде ұлтан бол» деген.
     — Қасым тӛре қай жерде жүрсе де сұлтан, — деді Сейтен жақтырмағандай
алая қарап. — Бүлік басы бұзықта дегендей, пәле ақ патшаның Жылқы жылғы
ұстабынан 1 басталған жоқ па...
     — Иә?
     — Ұстап деген атының ӛзінен расында жан шошырлық... Ақ патшаның
уысында ұстауға шыққан заң екен соның ӛзі... Осы ұстап бойынша Орта жүз
сегіз ӛкірге бӛлінді емес пе... Әр ӛкірге бір рулы елдің он бес-жиырма болысы
кіреді. Әр болыста он-он екі ауыл. Әр ауыл Арқа жерінде, ӛзіңе белгілі, жүз
қаралы үй. Ауылды үш жылға жұрт сайлаған старшын, ал болысты Шыңғыс
тұқымынан шыққан сұлтандар басқарады. Ӛкірге үш жылға сұлтандар сайлаған
аға сұлтан ие...
       — Япырмай, ә, ақ патша ӛкірді қазақтың аға сұлтандарына
басқартқандағы ойы: ӛз қотырын ӛзі қасып жатсын дегені ме екен?
       Сейтен ақырын мысқылдай күлді.
       — Ұшқалақтанбай тұра тұр. Ақ патша қазақ ісін екіге бӛлген. Бірі — ауыл
арасындағы жесір дауы, алыс-беріс секілді кәкір-шүкір. Мұны ақсақалдар мен
билер ӛзі шешсін деген. Екіншісі — кісі ӛлімі, барымта, үкіметке бағынбау

1
 Ж ы л қ ы ж ы л ғ ы ұ с т а п — Россия патшасының Сібір қазақтарын басқару жӛніндегі 1822 жылғы ережесі
(уставы).

                                                    3
тәрізді ауыр күнәлар. Мұны аға сұлтан басқарған ӛкірлік пірказ қарайды.
Ӛкірлік пірказ екі патша қызметкері және екі жылға сайланған екі қазақ
жәсиәтірден 1 құралады. Бұлардың шешімін гүбірналық сот бекітеді. Онда
бірде-бір қазақ жоқ. Сӛйтіп біздің тағдырымыз бәрібір ӛз қолдарында...
   Сейтен сәл үндемей қалды. Шұбырып келе жатқан кӛшке бұрыла бір кӛз
тастап күрсінді де, қайтадан сӛйлеп кетті.
   — Сол ұстапта: «қазақ Мұхамбет пайғамбардың жолын берік ұстаған діншіл
халық емес, оны шоқындырып алу оңай, тек ауылға уәкілдер жіберілсін»
делінген.
   Ожар күлгендей боп тісін ақситты.
   — Және ол ұстапта ешкімді зорлау болмасын, әркім шоқынғысы келсе, ӛз
еркімен шоқынсын деген де сӛз бар ғой...
   — Сейтен атының басын жедел тартып алды.
   — Сен оны қайдан білесің?
   Ожар екіұшты жауап қайырды.
   — Ел құлағы елу...
   Сейтен атын тебініп қап, кенет қызулана сӛйлеп кетті.
   — Қасым тӛре біз секілді ақымақ емес еді. Арқа жерінде сегіз ӛкірігтің не
үшін құрылғанын бізден бұрын түсінді. Тоқа, Алтын, Алтай, Уақты ертіп патша
құрығы жетпейтін Бестаңбалы жеріне қарай кӛшті. Біз қалып қойдық.
Қалғанымыздан не таптық? Он жылдың ішінде Талды ӛзенінің сағасында
Қарқаралы ӛкірігі, Қызылжар бекінісінің жанында Кӛкшетау ӛкірігі, Семей
бекінісінің тұсында Аякӛз ӛкірігі, Омбы қаласынан тӛмендеу Ақмола ӛкірігі,
Жәміш бекінісінің қасынан Баянауыл ӛкірігі, Аманқарағайдан жоғары
Құсмұрын ӛкірігі, Омбының оңтүстік саласында Үшбұлақ ӛкірігі құрылды.
Бүкіл Арқа жеріне темір тор жабылды, енді тырп етіп кӛрші! Қарамағыңдағы
елің түгіл, туған ініңнің баласын арашалауға күшің жетпей қалды.
   Сейтеннің соңғы сӛзінің мәнісі бар еді.
   Батыс Сібірдің тұрғын жұрты мен жер айдалып барған адамдардың арасында
әйел жынысының ӛте жеткіліксіздігін еске алып, Бірінші Николай патша 1825
жылы 11 февраль күні қазақша Тауық жылғы ақпан айының он бірінде Сібір
генерал-губернаторы мен Орынбор соғыс губернаторына Сібірмен шектес қазақ
секілді «бұратана» ұлттардың жас қыз балаларын қолға түсіруге жарлық берген.
Бұл жолда қандай амал болмасын қолдануға рұқсат етілген. Сатып алуға да,
алдап алуға да болады делінген.
   Осы жарлық бойынша қолға түскен қыз балалар шоқындырылып, әйел
жынысына мұқтаж семьяларға тапсырылуға тиісті. Асырап алған адамдарға
азық-түлік ретінде он бес жасқа толғанға дейін кӛмек кӛрсетіліп, ал қыз
балаларды әкелген кісіге қолма-қол он бес сом сыйлық берілетін.


1
    Ж ә с и ә т і р — заседатель.

                                     4
   Міне осы жарлық Сейтеннің туған інісі Тайжанның жеті жасар қызы
Алтыншашты да қармаққа түсірген еді. Тайжан патшаға қарсы ереуіл ұйымдас-
тырғаны үшін бес жыл бұрын Омбы Орданс-Гаузе сотының үкімімен ӛлім
жазасына кесілген. Оның ер жетіп қалған үш ұлы Сібірге Туринскіге айдалған.
Белгісіз адамдар беймәлім жаққа әкетіп бара жатқан ағаларының соңынан
қалмай шырылдап жүгірген жеті жасар Алтыншашты қарауыл басы офицер
иемденіп, Омбыдағы бір сәудегерге сатқан-ды. Жас қыздың кӛркіне таң қалған
Сібір корпусының штаб бастығы генерал-майор Фондерсон оны әлгі
сәудегерден қалап алады. Алтыншаштан кӛз жазып қалған Сейтен, үш жыл
ӛткеннен кейін оның әкесін ӛлтірушілердің бірі Фондерсонның қолында үй
сыпырушы болып жүргенін естиді. Іздеп Омбыға келеді. Генерал-майордың сақ
күзетшілері бӛгет болып Алтыншашқа жолыға алмайды. Тәуекелге бел буып,
түнде Фондерсонның үйіне шабуыл жасап, тартып әкетем деп жүргенінде,
генерал-губернатор біліп қалып, ӛзі ажалдан әзер құтылады. Сейтеннің қазіргі
айтып келе жатқаны осы бала жайы. Бұл оның кӛңіліндегі ауыр жара. Егер алда-
жалда осы жараға біреу-міреу тиіп кетсе, Сейтен ӛзін ӛзі ұстай алмайды,
бұлқан-талқан ашуға беріледі. Бірақ бұ жолы Сейтен ӛйтпеді. Бір кезде
қанжығалас серік болғанменен, ол Ожардан аздап күдіктенеді. «Адам сыры —
сандық ішіндегі қазына. Онда алтын жатыр ма, бақыр жатыр ма, бірден білу
қиын. Кілтін іздеу керек». Сондықтан да ол енді Ожардан сыр тарта сӛйледі.
   — Сол ұстап бойынша біз қазынаға жүз қарадан бір қара жасақ тӛлеуге
тиісті едік. Бірақ сол заңның ӛзін кім дұрыс қолданып жүр? Аға сұлтандардың
малы жұтқа іліксе — зекет тӛле. Жанаралдың, пристаптың үйі ӛртенсе —
үлесіңді апар...
   — Ақ патшаның салық туралы қосымша әмірі шықты деп жүргендері қайда?
— деді Ожар түнере.
   — Иә, шыққаны рас. Бірақ одан қара қазаққа қандай пайда? Қоян жылы
мамыр айында патшаның салықтан босатқан бес жылы ӛткеннен кейін, жаңа
жарлық шықты... Бұл жарлық бойынша ӛкімет қызметінде жүргендерге, аға
сұлтан, болыс, жәсиәтірлерге бірталай жеңілдік берілді. Олардың біраз малдары
салықтан босатылды. Тек ӛздеріне меншікті тӛлеңгіттері үшін ғана салық
тӛлейтін болды. Бұл жарлықтан ұтқан Сәмеке, Бӛкей, Уәли ханның тұқымдары
ғана. Патша ағзамға жаққан қызметтері үшін тӛре тұқымының шаңырақ ие
сұлтандары мың жылқы, мың жарым қара мал, мың жарым сом ақшаға дейін
ӛмір-бақи жасақ тӛлеуден ада етілді.
   — Жоқ, мен патша ағзамның бұл жарлығын айтып келе жатқан жоқпын...
   — Енді қай жарлығын?
   — Жасақ тӛленетін мал саны үш жылда бір саналғанмен, жұт жылы жасақты
тек қолда қалған малға тӛлейді деп жүргендері қайда?..
   — Оның рас. Бірақ қазаққа он ірі қарадан бір тұсақ тӛледі не, жүз тұсақтан
бір ірі қара тӛледі не, бәрібір емес пе? Байқаймын кӛмейіңде бірдеме тұрған
іспеттес. Онда сен ақ патшаның бізге істеген жақсылығы болса соны айтшы?
                                      5
    — Кӛмейімде қара халықтың мұқтажына қиналған запыран тұр, — деді
Ожар қабағын түкситіп. — Одан бӛтен не болушы еді менде?!
    Сейтен Ожарға жылы жүзбен қарады. «Мен осыдан бекер күмәнденіп келем-
ау. Қанына тартпағанның қары сынсын демей ме қазақ, қанына тартып-ақ келе
жатыр-ау бейбақ. Әкесі Қубет Қаржастың бел баласы еді...».
    — әйткенмен, қалауын тапса қар жанады, — деді Ожар қайтадан үн қатып.
— Ає патшаның да тілін таба білген жӛн. Осыдан екі жыл бұрын кӛктемде
Қараӛткелдің аға сұлтаны Құдайменденің Қоңырқұлжасы қазақтар
балаларымызды сыпайға — солдатқа алады деп сескенетінін арыз етіп
Петрборға                                                               бар-
ғанында, патша ағзамның ӛзі қазақ жігіттері еш уақытта да сыпайға алынбайды
деп, бұзау терісіне мӛрін басып, уағдасын жіберген жоқ па?
    «Осының ӛзі қай соқпаққа апара жатыр?» — деп Сейтен тағы да сезіктене
қалды. Сӛйтсе де:
    — Бұзау терісі емес, бұзау терісінен істелген қағаз десетін. Қап-қалың
болатын, ӛзім кӛргем, — деді ол жайбарақат. — Сол қағаздан кейін аға сұлтан
Қоңырқұлжаның қадірі ұлан-асыр ӛсті. Соның арқасы ғой бұ күні қалың Ар-
ғынды шашау шығармай ұстап отырғаны. Үйірін бермес осындай бір марғасқа
айғырлар болатын. — Сейтен сәл үндемей қалды да, күрсіне қайта сӛйледі, —
жиырма мың жылқы айдаған Құдайменде баласы ондай қағазды алудың бір
амалын тапқан шығар. Бірақ ақ патша әділетті болса Қасым тӛренің арызын
неге тыңдамады?
    — Қандай арызын?
    — Қасым тӛре қазақ жеріне бекініс салып, пірказ құруды тоқтатуын талап
етіп осыдан он жыл бұрын қағаз жазған жоқ па? Одан не шықты? Жауап
берудің орнына жерімізге әскер үстіне әскер тӛкті. Ақмола, Аякӛз, Баянауыл
ӛкірігінің кіндік ортасына Ақтау бекінісін сала бастады. Бұнысы енді бүкіл
Арқаны қанды шеңберіме аламын дегені емес пе? Осыны сезген Қасым тӛре
Қоқан хандығына қарай ауысты ғой. Ондағы ойы Сыр бойындағы қалың
қазақты Абылайдың ақ туының астына жинап, діні бір Қоқанмен тізе қосып
жұртымызды тыныш, алаңсыз ету емес пе еді.
    — Бірақ Қасым тӛренің ол ойынан не шықты? — Ожар мысқылдай күлген
тәрізді. — Ташкент құшбегінен Есенгелді мен Саржанның аман қайтуының ӛзі
екіталай...
    1824, яғни қазақша Мешін жылы Кӛкшетау приказы құрылды. Бұл — ақ
патшаның Абылай ұрпағының ата мекеніне ауыз салуы еді. Осы жылдан бастап
Қасым тӛре баласы Саржан сұлтан қол жинап патша әскері мен ұстапты
жақтайтын Сәмеке, Бӛкей, Уәли хандардың ұрпақтарына, Кӛкшетаудың аға
сұлтаны Қара Тоқаның Зілқарасына қарсы күрес бастады. Кейде жеңіп, кейде
жеңіліп, басынан сан айқасты ӛткізеді. Ақырында Қоқан хандығының қол
астына еніп, 1834, яғни Жылқы жылы осы хандықтың бас күші Ташкент
құшбегі, тәжіктің Қалпы руынан шыққан Мәмет әліммен тізе қосып, қазақ жерін
                                     6
Россия империясынан бӛліп алмақ болып, алты мың әскермен Ұлытау ӛңіріне
келді. Осы ӛңірге Қорған атты бекініс тұрғызып, бізге қосылыңдар деп жан-
жағына жар салады, аға сұлтан, ел билеген ақсақалдарға ат шаптырады. Бір
жағынан шағын-шағын жасақ аттандырып, Қараӛткел, Кӛкшетау жеріндегі
қалың Арғын елін шаба бастайды. Мұны естіген Сібір губернаторы Ұлытауға
генерал-майор Броневский басқарған алты зеңбіректі бір мың әскер жібереді.
Броневский кӛп кешікпей Ұлытауға таяйды. Жақын қалған патша әскерінен
қорыққан Ташкент құшбегі Қорғанға азғантай сарбаздарын қалдырып,
Бетпақдалаға қарай қашады. Ал Қорған бекінісі кӛп соғыспай Броневскийге
беріледі. Ташкент құшбегі Мәмет әлім қазақ жерін Россия патшалығынан оңай
ала алмайтынына кӛзі жетіп, күресті бірден тоқтатады. Одақтасының мұндай
опасыздығын кӛрген Қасым тӛре балалары енді Сыр бойындағы қазақтарды
жинап, Қоқан хандығының ықпалынан құтылмақ болады. Бірақ Ташкент
құшбегі бұны сезбегенсиді, ақ патшамен күресуге қайта қол жиямыз, кеңеске
балаларыңды жібер дейді Қасым тӛреге. Ал ол құрылған қақпанды аңғармайды.
Ташкентке жиырма жігітпен қолбасшы балалары Есенгелді мен Саржанды,
шұбыртпалы Ағыбай батырды, Саржанның жиырма жасар баласы Ержанды
жолға шығарады. Бұлардың Ташкентке кеткені Арқаға да жетеді. Ожардың
айтып келе жатқаны осы жәйт.
   Сейтен бұл хабарды бұрын естісе де, мысқылдай сӛйленген сӛзден бір суық
кекесін аңғарып қалды. Ожарға сескене қарады. Кенет есіне осыдан үш күн
бұрын қойнынан жұлып алып тастаған шұбар жылан түсті.
   Айдын кӛлді, жасыл белді, қарағай, қайың сыңсыған қатпар-қатпар жартасты
Баянауылдан аттанған Сейтен Қараменді тауы етегін басып, Балқаштың
теріскей тұмсығындағы Мың аралдың батыс жағына ӛтпек еді. Осыдан үш күн
бұрын бұлар Қараменді тауының шұрайлы етегіне жеткен. Бір жетіден бері ат
үстінен түспеген Сейтен, кӛш орнығысымен, жан-жағы анық кӛрінетін бір
жартасты тӛбенің басына шығып, кӛз шырымын алдырмақ болған. Ұйықтап
кеткен екен. Үстінен бір суық леп ӛткендей сезінді. Кӛзін ашып алды. Ештеңе
де кӛрінбейді. Ел жым-жырт ұйқыда. Аспанда күміс ай ғана ақырын жылжиды.
Мұны оятқан не? Сейтен қозғалмай үн-түнсіз сәл жатты. Сол мезетте-ақ кеуде
тұсында бірдеме жыбырлаған сияқтанды. Алақанын сәл жұма, оң қолын
кеудесіне қойып ұйықтайтын әдеті бар еді. Кенет аш қарнына сұп-суық бірдеңе
тиді. Сейтен жылан екенін бірден сезді. Қозғалуға болмайды. Таулы жердің
жыланы уытты келеді. Жылан сырғып кеудесіне таман келе жатыр. Мұндай
суық, мұндай ызғарлы болар ма! Талай ажалға қарсы ұмтылған Сейтен батыр,
жүрегі аттай тулап демін әзер алды. Баяу сырғыған жылан бір кезде Сейтеннің
сәл жұмулы алақанының арасына басын сұқты. Лақа бас, білектей жуан, қайрақ
тас түстес тау жыланының ӛзі. Егер саусағының бірі дір етсе бітті, улы тілін
салып алуы кәміл. Енді жылан басын алақан қуысынан ӛткізіп, әрі қарай
жылжи берді. Сірә, тамақ тұсына келіп оралмақ. Сейтен бала жасынан жылан-
шаяннан қорқып кӛрген емес. Мұндайдың талайын табанына басып улы тілін
                                     7
суырғаны бар. Әдет қылған қолдың білектей жуан жыланның алқым тұсынан
қышқаштай боп қалай жұмыла қалғанын Сейтен оны қойнынан алып шыққанда
бір-ақ білді. Жылан иретіле, бұлқына білегіне оралғанмен, күшті қол
алқымынан бір-екі рет мытып-мытып қысып жіберді де, бос бүйендей ӛлексесін
солбаң еткізіп анандай жерге топ еткізді.
   «Мынау Ожар да қойнына кіргелі тұрған сондай шұбар жылан емес пе
екен?» Ожар қанша шомбал болғанмен Сейтеннің құрыштай қатты қарулы
қолының бір мытығанынан қалмайды. Бордай опырылып ат үстінен құлап
түседі.
   Ожар Сейтеннің ашулы қабағынан бір сұмдықты сезді ме, жаңағы аңғырт
айтып қалған сӛздерін жуып-шайды.
   — Қоқан құшбегілеріне сену қиын. Жеңілтек әйел тәрізді, ӛздерінің кӛңіл
ауған жағына қарай жалт ете түсулері оп-оңай... Есіл ерлер аңғалдықпен мерт
болып жүрмесе нетсін.
   «Жоқ, Ожар баяғы Ожар. Мұнымен бірге бір қайыққа мінуге болады».
Сейтен жан-жағына ойлана кӛз тастады. Күн кешкіріп қалған екен. Дала құмайт
топырақтанып, жаз ортасы ауып сары балақтана түскен, таспа жоңышқа мен
жатаған, шеңгел кездесе бастаған. Әр тұста ойдым-ойдым қалың қарағай
кӛрінеді.
   Күн соңғы сәулесін адыр үстіне жайып салып, меңіреу даланы қызғылт
сәулеге бӛлеп, батуға айналған.
   Аздан соң кӛш қалың қопалы, кӛкпеңбек ойпатқа енді. Бұл ара Қаржас
руының ең шалғай жайлауы. Бұдан әрі Балқаш ӛлкесі, Сарысу алабы, Сыр бойы
басталады. Самсай кӛшкен жұрт арт жақтарында бұлдырай қарауытқан Арқа
тауларына алаңдай бастады. Қазір күн батады, жабылған ымыртпен бірге туған
ӛлкенің ең соңғы селеуіті де ӛшпек. Арттарына бұрылып қараған сайын
жүрегіне суық семсер тигелі тұрғандай кӛңілге мұң, кӛзге жас келді. Алда не
күтіп тұр? Бақыт па? Михнат па?
   Дәл осы сәтте батып бара жатқан күнменен бірге азалы, зарлы үн естілді.
Ылдиға қарай ентелей құлаған кӛштің бір бүйірінен, жал-құйрығы күзеулі тайға
мінген, екі бүйірін таянып алып, «Елім-ай» әнін салған он тӛрт-он бес жасар
қара торы қыз бала кӛрінді. Табиғат қинаған бейкүнә еліктің баласындай жылап
келеді.
   Кӛшке ерген жұрттың кӛңіл-күйін дәл шерткендігінен бе, тірі пенде оның
әнін бұзар емес. Тӛмен қарап уһлей береді. Сейтеннен «тоқтат» деген бұйрық
болмаған соң, жұрт әнді мұңая тыңдауда. Қыз бала шырылдай толқиды:

Туған жердің қия алмай тау мен тасын,
Біз келеміз тыя алмай кӛздің жасын,
Не жазып ек, жасаған, таптатардай,
Кӛрінгенге халқымның алтын басын.

                                        8
Арман етіп жазылмас жан жарасын,
Ата-мекен тастадық кең даласын.
Ӛз жеріңе сыя алмай барғаныңда
Ӛгей елден, қайран жұрт, не табасың?

Шықпай жатып бесіктен қайғы торып,
Сарғалдақтай жаңбырсыз қалған солып,
Қайда барсаң алдыңда Қорқыт кӛрі,
Неге тудық бақытсыз халық болып.

   Қыз баланың әні Сейтеннің кӛкірегін тырнап жатқан тәрізді, қабағы
салбырап тұнжырай түскен. Егер ән бұдан әрі созылса сонау артта қалып бара
жат-
қан туған жеріне деген қасіреттен жүрегінен қан тамшылайтындай кӛрінді. Осы
бір бұлқан-талқан болып келген күйікке шыдай алмаған Сейтен «тоқтат!» деп
қолын кӛтерді, қыз әні пышақ кескендей үзілді.
   Енді кӛш шұбалаңдамай, алды-артын жиып, кӛлді ығыстай таяп келеді...
Алдарында жазық алаң, одан ӛтсе, арада қол созым жерде ӛздері қашып бара
жатқан ӛгей ӛлке.
   Сейтен бірдемеден сескенгендей атының басын тартты. Алдынан кӛлмен
қатарласа созылған қалың қопа қамыстың ӛздері беттеген кӛз жетер-жетпес бір
тұсынан, әлдене қараң ете түскен тәрізденді. Кӛзі қанша қырағы болса да не
екенін анық айыра алмады. Аң дейін десе, кісі бойы қамыстан қалай кӛрінеді?
Адам дейін десе елсіз қалың қопаның арасынан не таппақшы? Ұры-қары дерлік,
бұл ара қара жолдан шалғай... Әлде бұлардың ізін аңдыған жау ма?
   Сейтеннің кӛңіліне күмән кірді. Бірақ Ожар оны бұл күдіктен ада етті.
Сейтен кӛргенді бұ да кӛрген екен.
   — Сейтеке, — деді ол атын тебініп таяй түсіп, — кӛшті жинақы ұстамаса
болмас. Бұл Мың арал қойнауы қорқынышты. Қабан да, жолбарыс та бар
десетін. Жаңа байқадыңыз ба, әне бір тұстан жүгірген қасқырды?..
   — Мен адам ба деп едім.
   — Бұл араға адам қайдан келсін. Мен анық кӛрдім. Қасқыр. Сірә қоян қуып
жүрген болуы керек, секіре жүгірген түрі сойқан.
   — Қасқыр болса қасқыр шығар. Жассың ғой, анық кӛрген болсаң...
    Енді кӛш бұрынғысынан жинақы жүрді. Сойыл, шоқпар ұстаған қарулы
жігіттер жан-жағынан қоршап, мал біткенді ортаға ала, шашау шығармай,
тұтаса түсті. Тек түн ортасы ауған кезде, жағасы атты кісі кӛрінбес қалың
анақурайлы Баскӛлдің тұсына келгенде ғана:
   — Осы арада азырақ кӛз шырымын алдырсақ қайтер еді, Сейтеке, — деді
Ожар. — Қатын, бала әбден қалжырады, жігіттердің де кейбіреулерін ат соғып
тастағанға ұқсайды.
   — әлі де жүре түссек... Қонуға бір қауіпсіз алаң таппасақ болмас.
                                       9
   Кӛшке бұл ӛңір мүлде бейтаныс. Жолды қан-сӛлсіз сұр бетті, шілтиген
Сәмен ғана біледі. Жӛн кӛрсетіп келе жатқан да сол.
   Ол Ожарға бір кӛз тастап, Сейтенге қарады.
   — Мұндай жедел жүріске жұрт шыдар емес. Ат шалдыруға да осы ара
дұрыс. Бұдан әрі шалғын азаяды да қамыс-қурай кӛбейеді.
   — Айтқандарың болсын... — Сейтен ӛзі бірінші боп аттан түсті. — Жұрт таң
сыз бергенше кӛз шырымын алсын... Ал біз кезектесе күзетелік.
   — Мақұл.
   Түйелер шӛгеріліп, арбалар доғарылып, жұрт дабырлай орныға бастады.
   Сейтен жанына топырлай жиналған серіктеріне:
   — әр қарауыл бір бие сауымдай уақыт кӛшті айнала жүреді. Алғашқы кезек
ӛзімдікі, — деді. — Менімен бірге қайсың қаласың?
   — Мен.
   — Мен.
   — Мен.
   Зор денелі үш жігіт топтан бӛлінді.
   — Сізден кейінгі кезек менікі, — деді Ожар.
   — Жата бер. Бір таңға шыдармын!
   — Сіздің әрқашан да тың болғаныңыз жӛн. Біз секілді жастарға түнгі
күзеттің ӛзі де бір қызық дәурен ғой.
   Сейтен жауап бермеді. Жұртқа:
   — Ал ұйықтаңдар! — деп, қарауыл жігіттерін ертіп, бӛлініп шыға берді.
   Аздан соң жол соғып қалжыраған жұрт қатты ұйыға кетті. Сайдың тасындай
ер жігіттер шоқпарларын бастарына жастанып, сойылдарын жандарына
жатқызып, жүйріктерін белбеулеріне байлап, кӛштің ішіне шашырай орын
алды. Әрі-беріден соң әр жерден қорылдаған, пысылдаған дыбыстар естілді.
   Дала тып-тыныш, тек анда-санда лүп етіп соққан желмен ойнап үкілі қурай
мен қамыс бастары шуылдай жӛнеледі де, лезде тына қалады. Оқтын-оқтын кӛл
жағасындағы әупілдектің күмпілдеген үні мен ӛгіз шағаланың ӛкірген айқайы
естіледі. Кенет аш түлкінің тырнағына іліккен жапалақ жерге құлаған баланың
даусындай шар етеді... Тұяқ серіппей тыным алған кӛш. Әр жерде ұйқы білмес
сиырдың мүйізіндей қақырайған тӛрт күзетші... Бұлар да жантайып азырақ
демдерін алса ештеңе етпейтін сияқты. Туған жерінен шұбыра безген бишара
жұртқа Жетісу мен Арқа түйіскен елсіз аулақта кім тимек? Кім аңдиды оны?
әйтсе де, үнсіз түн құрылған қақпан тәрізді, елең болған жӛн...
   Ай сәулесі кеми, аспандағы жұлдыздар бірінен соң бірі сӛніп, таң
жақындағанда, Ожар қасына Сәмен мен кӛш қозғалар алдында қосылған
кӛршілес ауылдың екі бейтаныс жігітін ертіп Сейтеннің қасына келді.
   — Сейтеке, таң да жақын... Азырақ кӛз іліндіріп алыңыздар, — деді ол.
   «Сәл тынығып алған да теріс емес, тыныш секілді ғой. Ертеңгі жол да ауыр»,
— деп ойлады Сейтен ішінен. Сӛйтсе де:

                                     10
   — Жарайды, ұйықтамасам да белбеуімді босатып, сәл тыным алайын.
Жігіттер де сӛйтсін, — деді. Бірақ кетіп бара жатып тағы да тоқтап азырақ
кідірді, — дегенмен сақ болыңдар, кӛл маңының қамысы тым үрейлі екен,
қасқыр, қабаннан ада емес шығар.
   Ӛзі ӛзгелерден оқшаулау барып, екі қолын басына жастанып үн-түнсіз жата
кетті...
   Күзеттегі тӛрт жігіт бірінен бірі кӛз жазбай кӛшті айнала жүр. Сырт
бейнелері сақ құлақ, жіті кӛз қарауыл тәрізді.
   Сейтеннің қобалжыған кӛңілі орнығайын деді. «Осылар секілді, «сен тұр,
мен атайын» ер азаматтары бар жұрт қор болар ма... Мұндай жайсаңдарыңның
мол жаралғанына құдайға шүкір...»
   Алты күннен бері «қуғыншыға кездесіп, соңымнан ерген жұртты қырғынға
ұшыратпасам етті» деп қобалжи шаршаған кӛңілдің орныға бастағанынан ба
әлде кӛптен бері ат үстінен түспеген денесі талмаусырады ма, Сейтен аспанда
ақырын жүзген айға қарап жатып ұйықтап кетті.
   Дәл осы кезде Ожар мен Сәмен кӛштің алдыңғы жағындағы қалың қамысты
түбек тұсынан айнала ӛтіп бара жатқан-ды. Олардың құлағына қамыс арасынан:
   — Ожар, біз дайын, — деген әлдекімнің дірілдей сыбырлаған үні естілді.
   Ожар кілт тоқтай қалды. Бұрылмастан:
   — «Қақпанды қоя білмеген қасасын қалдырар», әкеңнің аузын... Бағана күн
батарда біреуің кӛзге түсіп, Сейтенге елең туғыздыңдар. Жаңа ғана жатты. Біз
қазір оны байлаймыз. «Аттан!» деген ұран шыққанда, қапы қалмаңдар!.. — деді
ақырын ғана.
   Ол кӛшті айнала жүре берді. Бүйірден қосылған Сәменге:
   — Қазір Сейтенді аламыз, — деді.
   — Ояу жатқанда ма?! — Сәменнің үнінен қорқыныш лебі аңғарылды.
   — Ендігі ұйықтап кеткен шығар. Ұйықтамаса да алу керек! Жақып, сен
Сақыпқа бар, шӛккен түйелерді қалқалай аяқ жағынан келсін. Ӛзің құбыладан.
Дыбысын шығартпай басайық.
   — Құп.
   — Сейтен сергек ұйықтайтын. Үстінен құс ӛтсе де оянатын. Сыбырды сезіп,
орнынан атып тұрмақшы болды. Бірақ кенет үстін албастыдай басып
алқымынан қышқаштай жабысқан темір саусақтар үнін шығартпады. Кеудесіне
мінген шойындай ауыр шомбал дене мен екі қолын ұстаған екі балуан жігіт
бұны тырп еткізбеді. Әні-міне дегенше екі қолы артына қыл шылбырмен
маталып, аузына орамал тығылды. Екі кӛзі су қараңғы болып байланды.
Сейтеннің кӛкейінде: «әттең! әттең!» деген арман ғана булыға тулады.
   — Бұның кебіні кигізілді, — деді ӛзіне таныс күңгірт дауыс, — Сәмен, сен
осы арада бол. Ал сендер сарбаздарға жетіңдер. Белдеріне байлаған аттардың
шылбырларын кесіңдер, ер-тоқымдарының оң үзеңгілерін шешіп алыңдар!
   Сейтен қыл шылбырды білегіне батыра бұлқынып-бұлқынып түсті.
«Япырмау, мынау дауыс кімдікі? Ожар ғой! Сорлы жүрек, бекер сес бермеген
                                     11
екенсің? Қап! Қап!» Ол аздан кейін ӛзінің жалғыз қалғанын аңғарды. «Жоқ
жалғыз емес шығармын. Жаңа ғана Ожар «Сәмен, осы арада бол» деген жоқ па
еді? Сонда бұл да жау болғаны ма? Шыққыр кӛзім, нені кӛргенсің!» Сейтен ауға
түскен мекіредей жанталаса тулай берді.
   Дегенмен, жау ниеті де ӛз дегенінен шыға қоймағандай. Ұйқыдағы
сарбаздардың тең жартысының аттары босатылып, кейбіреулерінің оң
үзеңгілері алынып қалған кезде, түсінен шошып оянған жас жігіттердің бірі
сұмдықтың болғанын бірден аңғарды. Қараңдаған кісілерді кӛріп:
   — Жау келді! Жау келді! Аттан! Аттан! Сейтен аға! — деп құлындағы даусы
құраққа шығып жар салды. Барымта, шабуылға үйренген жұрт орындарынан
атып-атып тұрды. Таң қылаң беріп қалған кез еді, қалың қамыстан қуғынға
жіберілген қырық-отыз салт атты сыпайлар да шыға келді. Шаңқ-шұңқ еткен
білте мылтықтың даусы естілді. Үрген ит, жылаған бала... Атылған мылтық...
«А, құдай, ӛзің сақта» деп үріккен, қорыққан дауыстар жан-жақтан үрейлене
жамырай, жаңа ғана ұйқыда жатқан бейқам кӛш азан-қазан болды да қалды.
Кенет:
   — Алға, жігіттер! — деген қатты үн шықты, Сейтеннің есік пен тӛрдей
тоқпақ жалды қара кӛк айғырын ойната Ожар ӛзгеден бӛліне берді. Басында
орамал, білегін сыбанып алған. Қолында жалаң қылыш, шабатын қасқырдай екі
кӛзі оттай жайнайды.
    — Ӛлсек шәйітпіз, ӛлтірсек бәйітпіз, — деді ол тағы да күшті дауыспен, —
кәне, еріңдер соңымнан!
   — Ожар! Баста, Ожар! — деді аттарына мініп үлгірген кей жігіттер.
   Ожардың қасына шоғырлана қалған, тастай түйілген шағын топ «А, құдай!»,
«Аруақ!», «Айдабол!», «Қаржас!» деп біріне бірі ұрандаса жел беріп,
сойылдарын кӛтере, қарсы жаққа лап қойды. Алдарында Ожар. Бірақ ол қарсы
шепке жетер-жетпестен атының жалын құша құлады.
   Мылтықтың суық үніне үйрене қоймаған есіл ерлер, қолбасшыларынан
айрылған соң бӛгетке келіп қарқыны басылған толқындай, жау шебіне таяй
түсіп шашырана тоқтады. Кейбіреулері аттарының басын бұрып алып, кейін
қарай шапты. Қылышын кӛтеріп үстіне тӛніп келген қуғыншы жағының екі
жауынгеріне, жерде домалап жатқан Ожар зекіп:
   — Түсіңдер аттан, иттің балалары! — деді. — Байлаңдар тез менің қолымды!
Апарыңдар тез Сейтеннің қасына... Қалаға таянғанда босатарсыңдар, елден
шыққанша бірге ұстаңдар!
   Ожардың қолын артына байлап, у-шу болған жұрттың қақ ортасымен, бір
шетте тұрған Сейтенге апара жатқанда ол әлдекімнің:
   — Арманда кеттіңдер-ау, қос арысым! — деген күңіренген даусын естіді.
   Ожар аңқау елдің бетіне қарауға жүзі шыдамай, аяғын шалыс басып ӛте
берді... Таланған, шабылған кӛш, жүнін жұлған тырнадай боп бар сәнінен айы-
рылды. Енді кейін қайтарылмақ болды.

                                     12
   Суық мылтықты, кәрлі қылышты әскер жасағын басқарып келген есаул
Лебедев ысқыра қамшысын үйіріп, қасқыр шапқан қойдай ұйлығып қалған
жұртты кең алаңға жинады да, жанында тұрған Қоңырқұлжа аға сұлтанның кіші
баласы сары ала түймелі Шыңғысқа жирен мұртын тікірейте ежірейіп:
   — Қайда қашып құтылмақ? Сұра мына шалдан, — деді бағанағы кӛш бас-
қарған инабатты ақсақалды кӛрсетіп, — патша ағзам жарлығынан құтылу,
ажалдан құтылумен бірдей.
   — Біз айыпты емеспіз, — деп ақсақал жауап беріп, тӛмен қарады. —
Үйірден саяқ қана бӛлек жайылады. Ӛзен қайда құйса, тамшысы да сонда
құяды.
   Тілмаш ашуланып қалды. Сӛйтсе де сыр білдірмей:
   — Алтын, Алтай, Тоқа, Уақ босты деп сендер де босқыларың келді ме?
Азғырғанға еріп азайын дедіңдер ме? Саржан сұлтан ту кӛтергелі, жұрт та ат
үстінен бір түскен жоқ. Қанша ауыл қырғынға ұшырады. Тоқтайтын
уақыттарың болған жоқ па, кілең есуас?
   Шал ауыр күрсінді.
   — Жаңа ӛзің айттың ғой, Алтын, Алтай, Уақ, Тоқа ана жаққа кетті деп.
Сынықтан бӛтеннің бәрі жұғады ғой. Олардың үлгісімен ӛзгелер де киімін
пішпесін қайдан білесіңдер?
   — Сонда ақ патшаға, аға сұлтандарға қояр кінәларың қандай?
   — Шырағым, ел тыныштығын жоғалтқан бір аласапыран заман болып кетті
емес пе, — деді ақсақал уһілеп, — жылы-жылы сӛйлесе жылан інінен шығады,
қатты-қатты сӛйлесе мұсылман діннен шығады. Біз бір мал баққан момын елміз.
Ауыл үстінен атылған мылтық тек қана жылқыны үркітпейді...
   — Ол мылтықты атқыздырып жүрген ӛздерің емессіңдер ме?
   — Сонда бізге қой болып қырыл демексің бе?
   — Қолыңнан қой болудан бӛтен келмесе, жаз жайылымыңды, қыс
қыстауыңды біліп жайыңа жүрмейсің бе!?
   — Жайыма жүруге қойып тұрсың ба? — Қария тілмашқа оқты кӛзімен
қарады. Қотан жанына қасқыр апанын қазса, қойда не ес қалады?
Сыпайларының шошайған мылтықтары жеріме салынып жатқан анау бекіністер
сол қас-қырдың апандары емес пе?
   — Ӛздерің үндеріңді шығармасаңдар, олар да мылтықтарын шошайтпайды.
   — Ал үнімді шығарсам ше? Бауыздайын деп жатқанда ешкі екеш ешкі де
бақырып ӛледі. Сен бізге сол ешкі құрлы болма дегенің бе? Жоқ, шырағым,
жерімізді жыртып, ӛзенімізден балығын аулап жүрген мұжыққа қамшы
кӛтерген бір де қазақ жоқ шығар. Ал қылышын сүйретіп есіктен кіріп тӛр менікі
дегендерге...
   — Иә, ондайларға не істей аласыңдар? Қолдарыңнан келері бүгінгідей бос-
қа қырылу ма?
   — Адал ӛлу де — абырой. — Қария тілмашқа алар бүркіттей сұстана кӛз
тастады. — Шырағым, аяқ алысыңнан байқадым, сен ӛзің Әбілқайыр, не
                                     13
болмаса Уалиханның ұрпақтарының біріне ұқсайсың... Бас кеспек болса да тіл
кеспек жоқ деген, бір сұрайтын сӛзім бар...
   — Не сӛз?
   — Әбілқайырға да, Уәлиге де патша ағзам хандықтарымен бірге құндыз
ішік, оқалы қоқыр, алтын балдақты алмас қылыш берді. Құндыз ішік пенен
оқалы қоқырды беруі түсінікті, бекзадалар кисін деген шығар. Ал қылышына
жӛн болсын? Оны кімнің басына тӛндірсін деп сыйлады?
   — Патша ағзамның дегеніне кӛнбегендердің!
   — Дұрысыңды айттың, ер жігіт екенсің. Бірақ біз кӛппіз ғой. Қара да болсақ,
қанымыз бір қазақпыз. Уәли мен Әбілқайыр ұрпағының бәріміздің бірдей
басымызды ала беруге қалай жүрегі дауалайды?
   Тілмаштың ақшыл жүзі күп-күрең боп кетті. Аталарың қазақ халқының
қанішер қара ниет жендеті деп тұрған осынау тіл тартпас шалды ат бауырына
алуға да дайын. Бағанадан есаул Лебедевке шалдың сӛзін аудармай қойған. Енді
шыдай алмай жіңішке еріндері дір-дір етіп:
   — Есаул мырза, — деді ашуын баса алмай, орысшалап, — мына қара сақал,
патша ағзамды балағаттап тұр!..
   — Иттің баласы! — деді есаул қызғылт мұрты ашуланған қанден күшіктің
құйрығындай дір-дір етіп тікірейе қап. — Кӛрсетейін мен бұған патша ағзамға
қалай тіл тигізуді! — Ол атын ойнатып Абзал ақсақалдың қасына жетіп барды
да мүсіндей қозғалмай тұрған ел ағасын бұзау тісті, қорғасын бауырлы тобыл-
ғы қамшысымен, дәл басынан тартып, тартып жіберді, — Мә саған! Мә, саған!
Патшаға тіл тигізетін сабазсың ғой!
   Құлаштай сілтеген қамшы ауаны кескілеп «ыс, ыс» етеді. Қарттың басынан
қан жосып аға жӛнелді, бірақ Абзал жартастай болып, үн шығармастан
қозғалмай тұр.
   Бұл сұмдықты кӛрген жұрт шегін тартып үрпиісе қалды. Енді ұрыс кезінен
де бетер үрейленгендей. Бірақ қылыштарын жалаңдатып тұрған солдаттарды
кӛріп, кейін жапырылды.
   — Ӛлтірді ғой сорлыны! — деген әйелдің ащы даусы шықты.
   Дала тағы да тына қалды. Ызалана соққан қалың жұрттың жүрегін теңіз
толқып, қайық қалқып тыңдағандай, бар әлем кӛрген сұмдығынан шошып
бұлқан-талқан болуға таяу.
   — Мына едірейген мысық мұрттың ұрғанына ӛкінбеймін, — деді Абзал шал
бетіндегі қанын сүртпей, — сары ала түймелі сұлтан ұрпағы, қаным бір қазағым
едің, сенің араша түспегеніңе ӛкінемін.
   Сӛйдеді де Абзал ең ақырғы күшін жиғандай ӛздерінің келген жағына қарай
аяғын ілби басып жүре берді.
   Жұрт тағы да соның соңынан ерді.
   «Ел кӛзінше шалды бекер ұрды-ау мына есалаң жасаул» деді ішінен Ожар,
кӛп тебінсе — жер сілкінеді, қиянатты кӛзімен кӛрген жұртты басу қиын. Бүгін
Сейтенін ұстасаң, ертең басқа біреуін табады. Ел болып бірігіп патшаға қарсы
                                      14
тұруға тек ата салты, ел дәстүрі бӛгет болып жүрген жоқ па. Әр рудың, әр
болыстың ӛз кӛсемі бар. Біріне бірі кӛнбейді. Ал бәрінің басын қосатын кӛсем
табылса не болмақ? Қазақ асау жылқы тәрізді, кім үйрете білсе, соны ғана ие
тұтады. Сондай адамы табылса, мына жұрт соңынан шұбыра жӛнелуге
дайын...»
    Бір арқанмен байлаулы тұрған Сейтен мен Ожардың тұсынан «қош, қос
арыс!» деп шұбырған кӛштің ең соңғы шоғыры ӛте берді. Ожар тағы да ойлана
қалды. Іштегі қуаныш сыртқа шығуға дайын тұр.
    «Менің бұлай қолға түскенім дұрыс болды. Аз уақыттың қорлығы әлі-ақ
ұмытылар. Ал қиянатымды білсе мына жұрт...»
    Он шақты сыпай кӛшті айдап, Баянауыл жаққа кетті де, қалғандары
байлаулы Сейтен мен Ожарды алып Омбыға тіке тартты.
    Бұлар үш күннен кейін, Баянауыл округінің Сібірмен шектес Тӛрткӛл
болысының жеріне жетті. Қаз-үйрегі сыңсыған, әлі де шалғыны қурап сембеген
бір ауылға келіп түнемек болды. Бұл осы маңның ел ағасы Бектас баласы
Таймастың аулы екен. Таймас ұзын бойлы, денелі ақ сары кісі. Қаржас руына
жиен. Айдалып келе жатқан Сейтен мен Ожарды кӛріп ауылдың құты қашып,
әбігер болды да қалды. Түстері суық, қисық қылышты, шошайған мылтықты
солдаттар ауыл үстінен ат ойнатып зәрелерін ала түсті. Бойын қорқыныш
билегенмен жұрт ебін тауып, Сейтенге келіп амандасып жатыр. Кӛптен бері
ұйқы кӛрмегендігінен бе Сейтеннің үлкен қоңыр кӛздерінде таусылмас қайғы-
шер күлкілдеп тұр. Екі қолы артына мықтап байлаулы, үстіндегі ақ жібек мол
кӛйлегінің жағасы дал-дал, әр жерінде баттия жабысқан қызыл қан... Қолға
түскеннен кейін ұрған болулары керек, қомақты жұлынған омырауының ашық
жерінен кеудесінің кӛк ала еті кӛрінеді.
    Кешегі ел-жұртының қамын жеп ақ патшаға қарсы шыққан адамның бүгін
мұндай сұмдыққа ұшырауы Таймастың жан сезімін ӛртеді. Оның мұндай күйге
түсердей не жазығы бар екенін білгісі келді. «Барлық айыбы жұртына қамқор
болғаны ма? Ақ патшаның тегеурініне кӛнгісі келмегені ме? Егер бар күнәсі сол
болса онда мұндай мүсәпірлікке ұшырайтын жалғыз Сейтен ғана ма? Аң да, құс
та ӛз інін, ұясын қорғайды. Адам неге ӛйтпеуі керек? Ӛз мекенін, ӛз жерін неге
қорымасқа? Сондай бір әділ қылығың үшін де айыптысың ба? Жоқ, айыпты
емессің».
    Таймас Сейтенмен қанша сӛйлескісі келсе де реті түспеді. Тұтқынды қалт
етпей күзеткен сыпайлар жуытпады. Лебедев пен Шыңғыс екеуі ауыл тӛңірегіне
де, Ожар мен Сейтен жатқан үйге де сақшы қойды. Ӛзге сыпайларын да алыс-
қа ұзаттырмай сол маңайдағы кӛрші-қолаңдардың күрке, лашықтарына
орналастырды.
    Түн жылы еді. Лебедев Таймасқа ӛз үйінің іргесіне тӛсек салып жатуға
рұқсат етті.
    Түн тастай қараңғы. Үстіңнен түйе жүн қалың кӛрпе жауып қойғандай
тымырсық ыстық сезіледі. Қобалжи тынышталған ауыл мызғымас бір ӛлік
                                      15
тәрізді, тек анда-санда қаңтарып суытып қойған сыпай аттарының пысқырғаны
мен күзетшілердің еміс-еміс күбірі естіледі. Басын шырмаған алуан ой, қанды
ай-
қаста қолға түскен мынау Сейтен мен Ожардың аянышты халдері мазалап,
Таймас кӛз ілмей дӛңбекшумен болды.
    Кенет құлағына бір күйзелген, күңіренген қоңыр дауыс келді. Таймас
тыңдай қалып еді, бұл — «Елім-ай» әуенімен зар-ӛлең айтып жатқан Сейтен
екенін білді. Таймас тына қалды. Енді Сейтен салған ән сӛздері айқын естілді.

Қош аман бол, кең жайлау, ӛскен жерім,
Қайтқан қаздай қалың ел кӛшкен жерім.
Есіл қазақ есейіп ел бола алмай,
Ит пен құсқа таланып ӛшкен жерім, —

деп күңіренеді ол.
   Сейтен тағы да айтпақшы еді, Ожардың сәл ашулы даусы оны бӛліп жіберді.
   — Сейтеке, ішке сыймай бара жатыр ма күйігіңіз?..
   Сейтен қолға түсер сәтте кӛзі кӛрмесе де, даусын шырамытып, ӛзін
байлағандардың бірі Ожар деп ұққан. Бірақ оның да мұндай күйге түсіп,
ӛзіменен бірге айдалынып келе жатқанына таң қалып ол ойынан қайтқан.
«Япырмау, бұған даусы ұқсас кім болды екен!» деп басы қатқан. Әйткенмен
күпті кӛңіл ырық бермеді, сӛз тартып сыр ашқысы келді. Енді ол алыстан
орағытып сӛзге кіріскен:
   — Ожар, айтылмаған ӛкпе — іште жатқан Ескендірдің қос мүйізімен тең...
   — Шер тарқатар уақыт болар әлі.
   — Уақытымның бітуге айналғанын біле тұра, кекетесің ғой, — деп Сейтен
сәл ашулана күліп ақырын ғана күрсінді де сӛйлеп кетті. — Боз торғайдай
кішкентай болғанмен биік ұшар халқым бар еді, сол сорлыны бір құзғын іліп
кетпесін деп, ана жылы жалғыз бауырым Тайжан ақ патшаға қарсы жасақ
құрғанда сен де келіп қосылып едің...
   Ожар жауап қайырмады. Тайжанның да қолға түсуіне Ожардың себепкер
екенін Сейтен білмейтін. Сондықтан «Жазықсыз болса ренжітпейін» деп
ақтарыла сӛйледі.
   — Жұртың үшін жан пида ете аларыңа сол кезде кӛзім жеткен тәрізді еді.
Құмбелдегі ауылдан бастап, кәрлі қылыштың қаһарынан талай елді аман алып
қалдыңдар. Есіңде ме, жау әскері сендерді Қаражал бұйратындағы жылғаға
қуып тыққаны? Сендер онда Саржан тӛлеңгіттерін арғы бетке шығарып келе
жатқан едіңдер. Сен жүздігіңмен кәрлі қылышты екі күндей бӛгеген
болатынсың.
   Сейтен сонау бір алыс күнді есіне түсіргендей тағы ақырын күрсінді.


                                     16
   — Басар жерің кӛк мұзға айналып, қатын біткен Баян тауының ӛрлеуіне киіз
тӛсеген. Сол жолы екі жүздей шаңырақты қорғап қалдыңдар... Әттең, дүние-ай,
қияңқы қыс қаһарлы келіп, баспанасыз жалаң жұрт сол жұт жылы ажал тапты...
   Ожарда әлі үн жоқ. Сейтеннің шаршап-шалдыққан даусы енді тіпті анық
естілген:
   — Сол жолы еді ғой, Тайжан қолға түсіп ӛлім жазасына бұйырылғаны... Сені
де сыпайлар ұстап алатын еді, ауылдың елуге таяу қыршын жасын жолыңа
құрбан етіп мен араша түстім... Аман алып қалдық. Кәрі тарлан қанша шабады,
бізден соң жұртты сен тәрізді жастар басқарады деп сенетін едім. Сондықтан да
о жолы ӛзіңді кӛзіміздің қарашығындай сақтап қалдық емес пе? — Сейтен сәл
бӛгелді де, Ожардың жауап қайтармағанына қарамай тағы сӛйлеп кетті:
   — Сен жас едің. Бірақ асыл тастан, ақыл жастан, жұрт білмегенді сен
білетінсің. Бүкіл Қаржас елу күн ертегі етіп бітіре алмас жәйтті, сен бір түнде
айтып бере алатынсың... Бұрын ділмәр едің. Қазір кӛшпелі елдің тұмшалаған
бұзауындай үндемейтін болыпсың... Ӛлсем шайт, ӛлтірсе қазы деген жанмын.
Мойнымда шын қазақтың бір тамшы қаны жоқ. Ӛз қолыңнан ажал тапсам,
ӛкінбеймін, арым таза. Ал сенің ше?
   Ожар аунап түсіп еріне жауап берген:
   — Менің де...
   Сейтен үзіліп қалған ойына қайта оралды.
   — Иә, сол жолы мен тірі қалдым. Бірақ одан не таптым? Жалғыз
бауырымнан айырылдым. Ел-жұртымды талан-тараж еткіздім. Бар ұтқаным сол
ма? Міне, соңымнан ерген жұрт қалған жоқ па тағы тотиып?
   Ожардың шапшаң қимылмен түрегеліп отырғанын Таймас байқап қалды.
   — Кӛрмес түйені де кӛрмес, — деген оның сәл ренжіген даусын естіді: —
бар қазақты ӛзіңе балама... Сен ақ патшаға қарсы шыққанмен, оны құшағын
жайып қарсы алғандар аз ба? Олардың ұпайы түгел.
   — Ау, сен не айтып отырсың?
   — Есітіп жатқан жоқсың ба? — Ожар кекете күлді. — әлін білмеген әлек
деген... Айтшы кәне, қолыңнан не келді?
    Таймас қалшия тыңдап қалған. «Япырмау, мына Ожар не дейді? Жүрек
соғысы бӛлек пе, қалай?»
   Сейтен кенет күңірене үн қатты:
   — Жүрегім бір сұмдықты сезіп еді... Қателеспеген екенмін ғой...
   Тағы да екеуі үн-түнсіз тына қалды. Енді сӛздері бітті ғой деп Таймас жас-
тыққа басын қайта қоя бергенде, Ожардың ашулы даусы шықты:
   — Қазір жер қорғайтын заман емес, жан қорғайтын заман... Тағы құландай
ру-ру боп жалпақ даласында шұбырған қалың қазақ, ту тігіп ел болудан қалған.
Осыны неге түсінбейсіңдер.
   — Ел болуды ақ патша жендеттерінен үйренбексің ғой? — деген Сейтеннің
ызалы күлкісі ап-айқын жетті.

                                      17
    — Үйренсе несі бар? Үйренем! Сен үйренбеймін десең де ол күшпен
үйретеді.
    — Үйрен, үйрен... — деді Сейтен кекесін үнмен. — Сен секілділер барда
оларға үйрету жеңілге түседі. — Ол енді күлкісін тыя қойды. — Жоқ, Ожар,
оның болмайды, — деді, — сен құлан дейтін, мен қыран дейтін, екеумізге
бірдей ортақ қазақ деген жұртың бар... Қарға баласын аппағым деп сүйеді, кірпі
баласын жұмсағым деп сүйеді. Сен қазағыңды неге жек кӛресің? Ал мен...
    — Иә, сен? Айт, айт...
    — Мен оны халқым деп ардақтаймын. Сондықтан ол үшін ажалдан да
қорықпаймын, — деді Сейтен сӛзін жалғай. — Ата-ананы таңдауға болмайды,
туған халқыңды да таңдай алмайсың! Оны әлжуаз де, тағы де, бірақ
маңдайымызға жазылғаны сол халық, мен оны сен айтқан әлжуаз қалпында да
жақсы кӛрем. Кімде-кім сол қазақ деген қыранды қанатын кесіп, жем-құсына
айналдырғысы келсе, ол менің қас жауым, туған балам болса да аш тамағынан
ала түсіп, ӛз қолыммен бауыздауға бармын.
    Ожар тағы да кекете сұраған:
    — Онда мені неге бауыздамадың?
    Сейтен кенет демі таусылғандай әлсіз жауап берген:
    — әттең, дүние, кеш білдім ғой!
    — Жеңілген адам құсалы болатын әдеті. Ӛкіне бер, Сейтен. Бұл түнде
екеумізден бӛтен сӛзімізді естір жан жоқ, сондықтан анығын біліп ӛт. Мен
сендер секілді тұлыпқа мӛңіреп бос жүрген жан емеспін...
    — Иә, енді түсіндім, мені байлап берген де ӛзің едің ғой...
    Екеуі ұзақ уақыт үндемей қалды. Әлден кейін Сейтен:
    — Адамға мың жасаса да аз болатын шығар, ӛйткені адам баласында арман
кӛп қой... — деп аунап түсті: — Ал мен ұзақ ӛмір сұрамаймын. Шіркін-ай, бір
сәттік қана еркіндік берсе     !
    — Мені ӛлтіру үшін бе?
    — Иә, сені. Елін, жерін, бауырлас туғандарын сатқан сен секілді қанішерді
ӛз қолыммен бауыздасам бұл жалғаннан армансыз ӛтер едім!
    — Бірақ ол арманыңның орындалмайтынын ӛзің де білесің ғой, несіне
таусыласың?
    — Бар ӛкініштің ӛзі сонда ғой! әттең, дүние-ай, сенің бізді ұстап бергеніңді
бір қазақ білсе!..
    — Үмітіңді үзе бер. Қараңғы түнге тіл бітпесе, менің сырым ӛзіммен бірге
кӛріме кетер!..
    Жоқ, Ожардың сыры ашылмай қалған жоқ. Оны күтпеген жерден Таймас
естіді.
    Таймас заты сабырлы жан. Сол түні қабыл-құбыл қимылдап Ожардан кек
алуды жӛн кӛрмеді. Қаптаған солдат тұрғанда ӛзінің орынсыз мерт болатынын
да ойлады. Және жұртын тағы да бір қанды уақиғаға душар еткізермін деп
қорықты. Бірақ Ожардың сонау жан түршігер қылығы, бұның да шыңырау
                                      18
түбінде мүлгіп жатқан ұйқылы-ояу сезімін оятты. Тыныш кӛңілін әлем-тапырық
етті. Сейтен тәрізді ел-жұртының тілегін арман еткен аяулы жанның тағдырын
есінен шығармасқа ӛзіне ӛзі ант берді.
   Таң ата кӛп сыпайлар Сейтен мен Ожарды бірге матап тағы да жолға шықты.
Ожардың Сейтенмен неге бірге байланып бара жатқанын Таймас әбден ұқса да,
түндегі әңгімені естімеген пішін кӛрсетіп, екеуіне бірдей:
   — Қош болыңдар! — деп теріс бұрылып кетті. Анандай жерге барып кӛзінен
танадай боп домалап-домалап кеткен жасты жеңімен сүртті.
   Бұл Сейтенмен жау кӛзінше ашық қоштаса алмаған достың кӛкірегіндегі ыза
жасы еді. Таймас осы жасын ӛле-ӛлгенінше жүрегінде кек етіп сақтамақ.

ІІ

   Шағын келген Елек ӛзені жыландай сумаң қағып тынбай ағып жатыр. Кейде
қамысты, кейде ұсақ талды болып кӛмкерілетін құмайт жағаға жас баладай
былдырлап әлденені айтып сылқ-сылқ күледі. Осы ӛзеннің сонар басына,
Қандыағаш тұсына қаптаған қалың кӛш келіп қонды. Бұл Тіленші баласы
Жоламан батыр бастаған Табын руының кӛші еді. Қатарлас қонғандар
Жағалбайлы, Шӛмекей, Шекті ауылдары. Табын кӛші сонау Елек ӛзенінің Ақ
Жайыққа құятын жағасынан шығысқа қарай ӛрлеп келе жатыр. Ӛзге рулар
бүйірден, немесе Жайықтың жоғарғы сағасынан келіп қосылған.
   Жоламан кӛші Сейтен кӛшіне мүлде ұқсамайды. Кигіз үйден бӛтен,
шоқшита тігілген қараша лашықтар мен ақ шатырлар кӛрінеді. Малдың дені
түйе мен қой. Үйір-үйір жылқы да бар. Бұлардың да кейпі ӛзгеше. Алысқа
талмай шабатын сүмбіл жалды қазақтың мықты жылқысымен аралас қаз мойын,
сидаң аяқты, кӛтеріңкі кеуделі түрікменнің ақалтеке, текежаумыт тұқымдастары
да кӛзге түседі. Кӛштің, малдың да сәні түйе. Шудалары сала құлаш
желкілдеген қос ӛркешті буралармен бірге, ор қояндай сидиған жаңа туған
құлындай тықыр жүнді, арабы қызғылт нарлармен аралас, үстіне сегіз қанат үй
тиесең де мыңқ етпейтін лӛк тұқымдас аруаналар... Қой-ешкінің кӛпшілігі түбіт
жүнді, арқар мүйізді теке, емшектері кӛнектей, мол сақалды тұқыл ешкі, топтан
әлсін-әлсін бӛліне жайылған бӛрте лақ, жібек жүнді сек...
   Адамдарының киімдері де Арқа ӛңірінікінен басқаша.
   Бастарына кигендері кеуделеріне дейін жабатын түйе жүн далбағай, етек
жағы айбалтаның жүзіндей қайқиып келген әшекейлене кестеленген оқшима
қалпақ... Тымақтары да бӛтен. Үстін барқытпен тыстап, етегін терімен
кӛмкерген киіз. Шошайған тӛбесінің құлақ тұсынан бастап жоғары қарай алты
салалы етіп оқа ұстаған. Жарғақ шалбар, түйе жүн шекпен, кең құлаш етік, ақ
таңдақ, арша не болмаса тобылғы түстес етіп боялған жұмсақ тонның, шолақ
сәнді пешпенттердің етек, ӛңіріне оқалап зер салған...
   Ал әйелдерінің киімі Арқа киімдерімен тектес. Оқалы қамзол, зерлі шапан.
Кәмшат бӛрік, күміс тізген үкілі сәукеле. Оқамен зерлеген, күміс теңге қадаған
                                      19
жер сүзген мол қос етекті барқыт, бәтес кӛйлек. Анда-санда шетіне ши барқыт
тұтқан, белі қыналған, жібін жіңішке етіп иірген шекпен қамзол, пешпент.
Күміс шолпты, алтын жүзік, меруерт алқа, сом білезік, сәнді сырға — бәрі де
бүкіл қазақ әйелдеріне жарасты дүние. Дегенмен, әйелдерінің де киімінде
ӛзгешеліктер бар. Кіші жүзде кимешек орнына күнгейлік киеді. Жас
келіншектер осы бір кестеленген сәнді жаулықтың кейде құлақ тұсына, тӛбесіне
үкі де тағады. Ал қыздары Орта жүздің қыздарындай аш белін қынар күміс
белбеу, үкілі тақияға әуес емес.
   Қалың ел бұл араға кеше кешке таман келіп қонған. Түйенің қомын алып,
қос шатырлар тігіп екі-үш күн тынығуды ұйғарған.
   Алыс жолға түйеден гӛрі қолайсызырақ жылқы малы, кешеден бері, ӛзен
жағасындағы қурай аралас кӛгал шӛп пен қырқа бетіндегі жусанды бозға
тойынып, тез-ақ белі кӛтеріліп қалған.
   Бұл кӛш те жайшылықтағыдай серуенді кӛш емес, дүрліккен, үрейленген,
ата-мекен кең жайлауынан босқан кӛш. Ойдым-ойдым болып қонған
ауылдардың етек-жеңі жинақты. Бұларды кӛшірген жаяу борсаң, жеңіл желкем
дау-шар емес, бүкіл Жайық пен Елек, Жем бойын дүрліктірген, елге келген зор
апат. Ер азаматтары жау басар жүйріктерінің ер-тоқымын алмай түнде қос маң-
айында оттатып отыр. Әлі жауға түспеген жігіттері де бейқам болмайық
дегендей әлсін-әлсін күнбатыс жаққа кӛздерін тігіп, семсерлерін қыса ұстап
қояды. Ал кейбір жүрек жұтқан батырлары күрке, лашықтардың қасында
жіңішке найзағай меңзелдес кӛгілдір құрыш алдаспандарын қамсыз қайрауда...
Жас балаларда да рең жоқ. Олар әдеттегісіндей асыр салып ойнамайды, топ-топ
болып жиналып бұлар да әлденені ӛзара сыбырласа сӛз етеді, Тобылғы күрең
сұлуларында да ақжарқын бейне жоқ, әдеттегідей сүлделері құрып бота
кӛздерін кӛңілдестеріне қадамайды. Қара су секілді тұнжыраған ауыл үстіне
тӛнген ауыр қайғыны тек анда-санда сылдырлаған қыз шолпысының үні мен
кӛк аспанда тізбектеле ұшқан қаз-үйректің сұңқылы ғана бұзады.
   Расында бұл ауылдар сонау күнбатыс жақтан хабар күтіп тыпыршуда еді.
Сондықтан ер азаматтар құбыла жаққа жиі қарайды. Әсіресе ана тӛбе үстіне
жиналған қарттардың ішіндегі қапсағай денелі, қара сақалды, орта жасқа келіп
қалған тұлғалы кісі дегбірсіз отыр. Құбыла жаққа қадалып қалған. Оның үстінде
темір торлы шолақ сауыт. Басында темір тор далбағай. Сауытының жеңі
шынтағына ғана жетеді. Білегін ішінен киген кӛк барқыт пешпентінің жеңі
жауып тұр. Оюланған кӛк барқыт кең балақ шалбар. Аяғында күмістеген кең
қонышты саптама етік. Сауытын ышқырланып алған. Күміс белбеуінде жез
сағалы, қынына алтын жалатқан кӛк семсер. Сол қолының шынтағына ілген
болат қалқан. Қазір қауіпсіз бір тыныштық шақ болғандықтан шетіне зер
ұстаған кӛк барқыт шапанын иығына жамыла салған... Осы бір сұсты адамның
айбынды түрінде қазір бір үлкен қобалжу бар.
   Бұл — осы кӛптің қолбасшысы. Табын руының биі, мың жылқы айдаған
сұлтан Тіленші ұлы Жоламан батыр еді.
                                     20
   Ол кенет қиядан қызыл түлкі кӛрген бүркіттей, оқыс қимылмен алға
ұмтылып барып тоқтады. Ағына сәл қызғылт қан тараған үлкен қырағы кӛздерін
кӛкжиекке қадап тырп етпей мелшиді де қалды. Ӛзге жұрт та солай қарай кӛз
жіберді. Енді олар да Батыс жақтағы ақ шаңдақты кӛрді. Әрі-беріден кейін
соңынан шаңға кӛме сызылта шауып келе жатқан салт аттыны бәрінің де кӛзі
шалды.
   Бұл кезде алтын сәулесін адыр, тӛбенің басында жамыратып күн де батып
кеткен еді. Әйелдер шақпақ қудан от тұтатып қазан кӛтере бастаған. Кӛштің әр
жеріне кӛк түтін кӛлбей ұшып, жұрттың кӛбі кешкі жабдыққа кіріскен.
   Тӛбедегі шағын топтың кӛзіне түскен салт аттыны енді бар ауыл кӛрді.
Барлық назар шаң шыққан жаққа ауды.
   Кӛбінің жүзінде үміт нұры ойнап шыға келген. Кей кӛңілде күмән да бар. Әр
тұстан үміт, жорамал аралас дауыстар естіле бастаған:
   — О құдай, жақсылыққа болса игі еді!
   — Ақсарбас, ақсарбас!
   — Тым күрт келе жатыр-ау!
   — Артынан жау қуғандай!
   — Жоқ, қуаныш әкеле жатқан жан тәрізді!
   — Аузыңа май!
   Астындағы сүліктей жараған қылаң бедеуі қара терге малынған кісі
Жоламандар тұрған тӛбенің етегіне келіп тоқтады. Алыстан шапқан жүйрік екі
бүйірі солқылдап, оқтын-оқтын дем шығарып, екі танауы желп-желп етеді.
Үстінен шыққан ақ таңдақ кӛбік жерге үлпілдеп, үзіліп-үзіліп түседі. Ат
үстіндегі қара торы, жас қайыңдай берік, шымыр денелі жігіт екі иінінен демін
алады. Ұзақ шабысқа шыдамды болу үшін қара санынан бастап кеудесіне дейін
бар денесін тұтастыра қыл арқанмен айқыш-ұйқыш шандып тастаған. Тек екі
қолы ғана бос. Ерні кезеріп, күн шалған қоңыр жүзін ақшаңдақ сор топырақ
жапқан. Бірақ отты кӛздері ұшқын атып жалт-жұлт етеді.
   — Жарқыным-ау, жақсылық па, жамандық па? — деп Жоламан елегізе
таяды.
   — Жамандық, кӛке, жамандық! — деді жігіт тілі күрмеле әзер сӛйлеп. —
Бізді қуып Орынбордан қалың әскер шығыпты!
   — О, тоба...
   — Не қылмайсың дейді сонда бізге?
   — Қай тұста екен шыққан қол?
   Жоламан түнеріп кетті.
   — Біздің хатымыздан не хабар бар?
   — әзір еш хабар жоқ.
   — Тағы да баяғы әдеттеріне басқан екен ғой, — деп Жоламан жас жігітке
қарады. Сүмбідей сұлу бедеуінің үстінде қорғасын құйған құлжа асығындай
берік отырған осынау жас жігіттің сымбатына сүйсінгендей кӛзінде бір сәуле

                                     21
жалт етті де, кенет үрлеп сӛндірілген білте шам жарығындай жоқ болды. Ол
әлгіндегідей емес, ішкі ахауалын сабырға жеңдіргендей:
   — Жә, енді атыңнан түс, шаңыңды қақ, — деді, — сонсын бәрін тәптештеп
айтып берерсің. — Жоламан жанындағы ақсақалдарға бұрылды. Сірә, бұлар ел
бастаған ақылгӛй, ізетті адамдары болуы керек. — Суық хабар сұрқымызды
қашырар әлей болмай тұра тұрсын, — деді ол. Енді оның үні шиыршық атқан
қажырлы шықты, — кеңескен жӛн.
   — Иә, мұндайда иек артпа жол табар ақыл керек.
   — Ана, Шекті, Жағалбайлы, Шӛмекейлердің де жақсыларын шақырған
абзал.
   — Дұрыс лебіз.
   — Кӛппен кеңесіп шешкен тон келте болмас
   — Қайрат, Қанат, сендер ана Мұқаметәлі, Тайман, Жүсіпқали ақсақалдар-ға
хабар беріңдер, Жетіқарақшы шӛміштене осы арада табысайық.
   — Мақұл.
   Егіз қозыдай томпиған екі бала жігіт жұрттан бӛлініп шыға берді.
   — Сірә, Үркер тарар кезде кӛтерілерміз, — деді Жоламан қасындағыларға,
— түн қатар алдында жұрт кӛз шырымын алсын.
   — Жӛн ғой.
   — Шай-суларыңды ішіп қайта оралыңдар. Қатын-қалаштың үрейі ұшар,
суық хабарды білдірмеңдер.
   — Табылған ақыл.
   Ақсақалдар тарай бастады. Жоламан хабаршы жігітке:
   — Байтабын, әжеңнің кӛзіне кӛрін де менің қасыма қайтып кел. Әкелген
хабарыңның мән-жәйін тегіс айтып берерсің, — деді.
   — Жарайды.
   Жоламан жалғыз қалды. Ымырт жабылып түн қараңғысы қоюлана түсті.
Алыстағы кӛкжиек үстінен алабұртып табақтай боп қызыл жалқын ай кӛрінді.
Жоламанның ішін ӛртеп бара жатқан қып-қызыл ашу шоғындай. Сұмдық хабар,
ел басына тӛнгелі тұрған бүліншілік тӛмен тұқыртып жіберген Жоламан енді
еңсесін басқан салмақты кейін серпіп тастағысы келгендей кенет бойын жинап
алды.
   — Ереуіл атқа тағы да ер салатын күн туды, — деді күйіне дауыстап, —
халық кегіне суарылған ақ семсер жүзі мұқалмай бетімнен қайтпаспын.
   Жоламан батырдың бұлайша серт беруінің ерекше себебі бар. Табын — аса
бай ру емес. Кӛп жылдан қонар кӛлі де, ұшар кӛгі де Електің Ақ Жайыққа құяр
сағасынан бастап, Рын құмы мен Үшӛзеннің малға жайлы, бидайықты, бозды
шалқар жағасы болатын. Бұл ара ежелден-ақ қазақ жері саналатын. Россия
патшасының ана жылдардағы рұқсаты бойынша Кіші жүз Жайықтың арғы
бетінде де мал жайып, шӛп шабуға ерікті еді. Ал 1810 жылдан бері қарай бұл
жай бұзылып, патша үкіметінің отаршылық саясаты Табын руының ежелгі
мекені осы Елек бойына да қол сұғуға кіріскен. Елек сорындағы тұзды Россияға
                                     22
жеткізетін жаңа жол салудан басталған әрекет Жаңа Елек пен Орынбордың
арасына жиырма тоғыз бекініс орнатуға дейін барды. Бірте-бірте Үшӛзеннің
бойы мен Рын құмының жағалығы да казак-орыстарға берілді. Бұл араларға
бекіністер, қалашықтар салынып, Табын руы біртіндеп ӛзінің сегіз мың шаршы
шақырымдай ең оңды мал жаятын жерінен айырылды. Міне, осы оқиғалар
Жоламан батырдың атқа қонып қалың Табынды соңынан ертуіне себеп болды.
Жоламан ең алдымен патша ӛкіметінен жерін қан тӛгіспей тату-тәтті келісіммен
алуға ниеттенді. Осы үмітпен ол 1822, яғни Жылқы жылы Орынбордың әскери
губернаторы Эссенге ата-мекенімізді қайтарып бер деп хат жазды. Бұған еш
жауап келмеді. Эссен жауап орнына қазақтарды құмға қарай сырғыта түсу үшін
есаул Падуровты бас етіп арнаулы жасақ шығарды.
   Азғантай адаммен аттанған Падуров қолға түсті. Эссеннің қылығын қорлық
санаған Жоламан Петербургтағы Бірінші Александр патшаның ӛзіне
әбілғазының әрінғазы сұлтаны мен Сырым батырдың баласы Жүсіпті уәкіл етіп
жіберді. Патша бұларды қабылдамады, әрі Петербургтен қайта шығартпай
қойды.
   Бір жыл ӛткеннен кейін Жоламан Эссенге тағы хат жазды, ӛзінің ата-мекен
жері жайындағы ӛтінішін айта келіп, әрінғазы мен Жүсіпті, Орынбор
түрмесінде жатқан Құндақ баласы Тӛленбайды қоя берсе, есаул Падуровты
босататынын білдірді. Бұл хат та жауапсыз қалды. Бір ай ӛткеннен кейін әбден
күйінген Жоламан Эссенге үшінші хатын жолдады... Әскери губернатор бұл
жолы да жӛнді жауап бермеді, тек қолындағы тұтқындардың тӛлеуі деп үш жүз
жиырма жеті сом ақша жіберді «және бұдан былай қарай арамыздағы келіссӛз
Серғазы хан арқылы жүргізілсін» деді сол сүлесоқ қалпында.
   Бұл қорлыққа шыдай алмаған Жоламан ақырында атқа қонды. Соңынан
сарбаздарын ертіп, үш жыл бойы Елек маңайына салынған бекіністер мен жаңа
орнап жатқан қалаларды шабуылдаумен болды.
   Бұған жауап ретінде патша үкіметі жасақ үстіне жасақ шығарды. Оқ-дәрілі
мылтық пен кӛк құрыш қылышқа шыдай алмай Жоламан әскері сан жеңілді.
Бірақ туған жердің кең даласы қорған болған жігіттер қашан да кӛп шығынға
ұшырамай құтылып кете берді.
   Жайықтың күншығыс жағына шеңгелді қолын мол сұғып желіккен патша
үкіметі енді Ор мен Троицк қаласының арасына жаңа жол салды. Осымен
байланысты Арғын, Алшын, Қыпшақ руларының он бес мың шаршы
шақырымдай ең шұрайлы жерін басып алды. Бұл рулар енді кешегі ӛз жерінен
бүгін шӛп шауып, мал оттатуға рұқсат алу үшін патша қызметкерлеріне кӛп
ақша тӛлейтін болды. Мал қайғысы — жан қайғысы дейтін қазақ кең жайлау,
шалғынды даласынан айрылып, не істерін білмеді. Ақырында барып Ақ Жайық
ӛзені мен Қараӛткел ортасын жайлаған Арғын, Қыпшақ, Алшын, Найман, Уақ,
Керей рулары ауық-ауық ақ патша отаршылық саясатына қарсы ереуілге шыға
бастады. Әскер тұрған бекіністерді шауып, ақ патшаға берілген, Россия
империясының қол астына кіріп алған Бӛкей, Уәли, Сәмеке тұқымдарынан
                                     23
шыққан сұлтан-правительдердің ауылдарын талады. Алайда ӛзара бақастық,
бәсеке, алауыздық сияқты дерт жайлаған бұл рулардың қоқан-лоқы ереуілдерін,
қазақ даласының әр тұсына әскерлі бекініс орнатып үлгірген патша
губернаторлары басып тастап отырды. Жайық ӛзенінің күншығыс жағындағы
Орта жүз бен Кіші жүз рулары ӛткен жылы ғана жаппай бас кӛтерген еді. Бұл
1835, яғни Қой жылғы ереуіл Қараӛткел мен Жайық арасындағы ең үлкен ереуіл
болды. Бірақ бұл кӛтеріліс те нәтижесіз аяқталды. Алайда қол бастаған
батырлар енді жауды жеке шауып жеңе алмайтындарына кӛздері жетті. Бүкіл
қазақтың бірігуі керек екенін түсінді. Бірақ үш жүздің қазағын тегіс кім
басқармақ? әр ру жеке отау тігіп ӛзі би, ӛзі қожа болғысы келді. Ортақ ӛгізден
— оңаша бұзау. Бұл әр рудың басты адамдарына қолайлы. Сондықтан олар енді
біріктіруден гӛрі бытыратуға құмар. Әрине, әр рудан шыққан алуан-алуан қол
бастар батыр, топ жарар шешен бар, бірақ бар рудың тақымы толар, ақылы мен
ерлігіне бас ұрар бірде-бір кӛсемі жоқ. Қала берді, әр жүздің бас иер батыры да
жоқ. Батыр дегендері тек ӛз рулары үшін ғана. Мұндай жағдайда бар қазақтың
басын кім қосады? Кім тұлғасы болады?! Сондықтан да кӛп жұрт Ақтабан
шұбырындыдан соң қазақты ел етіп қайта кӛтерген Абылайханның ұрпақтарына
кӛздерін тігуде еді. Қалмақтардың бетін қайырған соң, ұзақ жылдар бойы, Орта
жүздің шын мәнісіндегі әміршісі болып келген Абылайды Үш жүздің бас
кӛтерер адамдары 1770 жылы ақ кигізге кӛтеріп хан сайлады. Бірақ Екінші
Екатерина патша ӛзінің 1778 жылы 24 майда берген Указында оны тек Орта
жүздің ғана ханы етіп бекітті. Неге Абылайдың ӛтінішін қабылдамағаны
жайында осы Указды Орынбор губернаторына жолданған сол жылғы жиырма
бірінші сентябрьдегі сенат коллегиясының хатында кӛрсетілген. Онда бар
қазақты бір ханға билетіп, басын қосудың қауіпті екенін ашып айтқан. Тағы осы
хатта Абылайдың Россия императорына бағынғанына патша бекінісінің бірінде
антын бергеннен кейін ғана оған хандық грамотасы мен құндыз ішік, түлкі
бӛрік, күміс қылыш тапсырылсын делінген. Бірақ Абылай патшаның бұл
талабын орындамады. Указбен танысуға ӛзі келмей, ағасы Жолбарысты жіберді.
Ол сендерге бағынамын деп Россия мен Қытай императорларын бірдей алдап,
ал шын мәнісінде Үлкен Орда ханы болып жүре берді. Бірақ бұл кезде
Әбілқайыр,                 Нұрәлі              ұрпақтары                 басқар-
ған елдердің кӛбі патшаға шын бағынған-ды. Ал Абылайхан ӛлгеннен кейін
1782 жылы хандыққа оның үлкен баласы Уәли бекітілді. Ол бірден Россия
патшасының отаршылық саясатына мойын сұнды. Ал Абылайдың ӛзге
ұрпақтары, әсіресе қалмақ әйелінен туған баласы Қасым тӛре бұған кӛнбеген-ді.
Абылайдың Үш жүзді бірдей аузына қаратқан хандық мәртебесін кӛксеген
Қасым тӛре, оның үлкен балалары Есенкелді, Саржан алыс-жұлыстан бір күн
тыйылмаған... Қалың бұқара Шыңғысхан ұрпақтарының мұндай шерменін
қайдан білсін, ӛзінің тәуелсіздік тілеген, жерін қорғаған күресіне Абылай
ұрпақтарының ежелгі арманы сәйкес келіп, басымызды осылар қосар деген
үмітті кӛкейлеріне тұмардай таққан. Бұл кезде патшаның отаршылық саясаты
                                      24
шегіне жетіп, қазақ елінің қай тұсында болса да ереуілге шыққандар тобы
кӛбейе түскен. Мың бұлақ қосылса ӛзен болады. Басқара білер кісі болса мына
ру-ру боп кӛтерілген, тәуелсіздігін аңсаған халық бір тудың астында біріксе,
дүлей толқынды теңіз тәрізді ғажайып күшке айналуы сӛзсіз. Ал сол күшті кім
басқарады? Қасым тӛре балалары сонау Қаратау маңында. Және қазір олардың
тасы ӛрге домалайтындай халде емес екенін бүкіл Арқа, Жайық біледі.
Қоқанмен тіл табысар күн бар ма? Тіл табысқан күннің ӛзінде оның ӛрісі ұзақ
боларына кім сенеді? Былтыр жаздағы Ташкент құшбегінің қылығы тағы
қайталанбасына кімнің кӛзі жеткен? Сауда адамында пәтуа жоқ, қазақ елін
садақа етіп, ӛз пайдасын кӛздеп отырған сонау алыстағы Қоқан ханына
сенгенмен не пайда? Сенбегенде не істеу керек? Россия патшалығымен біріктік
дегенді сылтау қылып, ел-жұртын қанап жатқан қарға-құзғын сұлтандардың
жемі болуға кӛне бересің бе? Кӛнбеске шара бар ма? Іш қазандай қайнайды,
күресуге дәрмен жоқ. Орға тірелген жеріміз осы шығар. Енді аяғыңды еппен
баспасаң омақатқаның.
   Жоламан батырдың бағанадан бері ойын шырмаған осылар. Ӛзі қатты сасқан
күйде... «Жоқ, бір жолын табу іс-ақ. Таппасқа болмайды. Ӛйткені соңымнан
ерген мынау қалың Табынның тағдыры үшін менен басқа кім жауап бермек?
Жӛн сілтей алмайды екем, о баста-ақ жұртты жел кӛтерген толқындай ұйқы-
тұйқы етпеуім керек еді».
   Жоламан әрі ойлап, бері ойлап бір шешімге келді. «Кӛп қорқытады, терең
батырады». Бар қазақтың басының бірлігі бізге қорған бола алады. Бірақ ол
оңайға түсе ме? Қазақ сонда кімнің соңынан ереді? Елге тұтқа бастысы кім?
Абылайдың туын кӛтеріп жиырма жылдан бері Сібір губернаторымен, Қоңыр-
құлжа, Зілқара аға сұлтандармен алысқанда, Қасым тӛре, Есенкелді, Саржанның
соңдарынан бар ерте алғандары Алтын, Тоқа, Уақ, Алтай руларының ауылдары
ғана! Ал менің соңымнан ерген Табыннан басқа кім бар? Бар қазақтан жұртқа
тұлға болар бір батыр ұл шықпағаны ма? Неге батыр ұл? Ақылгӛй шешен болса
да жетпей ме? Жоқ, қазақ құр ділмарға ермейді. Батырлықты сүйер жауынгер
халық ел басқарар ақылдылығы мен жау түсірер ерлігі болмаса, басын имейді.
Алты алашқа аян ондай кім бар? Осындай бір ұл табылса, намыс дегенді былай
қоя тұрып, ӛзі де оның қол астына кіруден тартынбас еді.
   Алдында қол бастаған әкесі мен ағалары болғандықтан Кенесарының бұл
тұста бәлендей аты шыға қоймаған. Қазақта ол кезде не кӛп, батыр кӛп,
Кенесарының кейбір ерлігі ағалары айбарының тасасында қала беретін.
Сондықтан Жоламан оған тоқтамады. «Кім бар?» деген арманды сұрағына
жауап таба алмай басы әңкі-тәңкі болды.
   Дәл осы сәтте оның жанына Байтабын келді. Байтабын үлкен апасынан туған
Кіші жүздің Есентемір руындағы жалғыз жиені еді. Жанындай жақсы кӛретін.
Әйтсе де ел қамын ойлаған Жоламан, қиын-қыстау қатерлі нартәуекел іске
кӛбінесе Байтабынды жұмсайтын. Ӛйткені Байтабын шексіз батыр, епті,
айлакер. Тапсырған істі тап-тұйнақтай етіп орындап қайтады. Бірақ ӛзгеге сыр
                                     25
бермегенмен, Жоламан да Байтабын оралғанша жанын қоярға жер таппайтын.
Тек жалғыз жиені қатерлі сапардан аман-есен келгенде ғана барып, жаңбырдан
кейін ашылған аспандай жадырап сала беретін. Бүгін де осындай халде еді.
Байтабынды кӛрісімен кӛңілі кӛтеріліп қуанып қалған. Міне, енді жанына
келген жиенін маңдайынан иіскеді.
    — Сен оралғанша мылтықтың аузында тұрғандай болдым ғой.
    Жауынгер болып қалған жас жігіт нағашысының әлі де мұны бала кӛріп
маңдайынан иіскегенінен қысылып:
    — Түу, кӛке-ай... — деді күлімсірей қызарып.
    Жоламан бойын тез жинап алды.
    — Шыққан әскер кӛп пе екен?
    — Екі топ. Бірі — жүзге таман кәрі қылыш 1 . Елек бойымен жоғары
кӛтеріліп келеді. Бәрінің мойынында бір-бір карабін мылтық. Басқарып келе
жатқан қоржынды Қара Бураның ӛзі.
    Қазақ ат қоюға қандай шебер. Адамның бойындағы бір жақсылығын, не
кемістігін тауып алады да соған сәйкес не мазақтайтын, не кекесін, немесе
мадақтайтын бір ат таба қояды. Байтабынның қоржынды Қара Бура деп тұрғаны
хорунжий Карпов. Бұл ӛзі зор денелі, кеуде, білектерін жүн басқан ашушаң қара
кісі. Әрине бұған Қара Бура деген ат дұрыс келеді. Ал қоржынды деген сӛздің
хорунжийден шыққанын қазақ әлдеқашан ұмытқан. Сондықтан қоржын артып
жүрмейтін Қара Бураны неге қоржынды дейтіндерін ӛздері де білмейді. Сірә
бұлар да руға бӛлінетін шығар. Шұбыртпалы Ағыбай деген тәрізді, бұның да
қоржынды делінуі содан болар дейтін де қоятын.
    Карабин мылтықтың оқтауы жылдам болмағанмен, ол кездегі ең мықты
қару. Жоламан сарбаздарында бұл мылтық атымен жоқ. Жігіттердің қолында
сойыл-шоқпар, садақ. Тек кейбіреулерінде ғана Хиуа шеберлері істеген ұзын
мойын білтелі мылтық. Сондықтан сарбаздардың жаумен қоян қолтық келгенше
ең кӛп пайдаланатындары садақ. Ер басына ілген ӛрнекті кигіз жарғақ
қорамсаларда бірнеше жебелер қатар тізілген. Сап жағы ғана кӛрінеді. Бас жағы
тӛменде. Олардың кейбіреулерінің ұштары жылан уымен немесе аусыл болған
сиырдың сілекейімен суарылған. Қолмен ұстауға болмайды. Бұл жебелер тиген
жаудың тірі қалуы екіталай. Ежелден садақ тартып үйренген қазақ, осы
атамзаманғы қарумен де зеңбірек пен карабинға қарсы шығуына қарағанда
тәуелсіздік арманы ажалдан күшті болғаны да әйтпесе...
    Жоламан алдағы айқастың қаншалық қиынға түсетінін күні бұрын аңдап тұр.
Ол беліндегі Қорасанда жасалған кӛк семсерін сәл қозғап қойды да:
    — Зеңбіректері бар ма екен? — деді.
    — Жоқ, онысы жоқ.
    — Мұнысы жақсы екен.


1
    К ә р і қ ы л ы ш — карательный отряд деген мағынада.

                                                      26
   — Бірақ, күкірт оқ-дәрісі кӛп деседі. Ӛзім кӛре алмадым. Кӛрген жігіттер қос
ат жегілген артқы арбада қара кигізге оралған бір күбі оқ-дәрі бар дегенді
айтады.
   — Бұны да еске алған жӛн. Білтелі мылтықты бір сарбазға тапсырармыз.
Атары тек сол қара кигізді арба болсын. — Жоламан кенет бірдеме есіне
түскендей Байтабынға бұрыла қарады. — әлгі ақ кӛз Жәбірейілі мен маңқа
әлексалдысы кӛзге түспеді ме?
   Жоламанның ақ кӛз Жәбірейіл, маңқа әлексалды деп тұрғаны Елек
бойындағы бекеттердің Гаврилло, Александр деген урядниктері. Ашуланғанда
кӛзі ағарып кететін Гаврилло мен мұрнынан мыңқылдап сӛйлейтін Александр,
Елек бойының қазақтары арасында белгілі қан ішер, тас мінез қатал урядниктер.
Кӛптен бері қазақ ереуілшілерімен айқасып әдеттенгендіктен, бұлар
алаңғасарлау Карповтен гӛрі дала ұрысының тәсілін біледі. Елек маңымен әбден
таныс. Айла, қулықтары да бар. Ереуілшілермен кейде итжығыс түсіп жүретін
сұмдар. Жоламан оларды сондықтан да сұрап тұр.
   — Екеуі де Серғазы ханның жасақтарымен бірге. Бұлар да жүзге таман кісі.
Он шақты іштесерлері 1 бар, ӛзгелерінде қисық қылыш, болат ұшты найза.
Бұлар бізге Үшӛзен тоқырауынан кеп тимек.
   — Амалдары айқын. Қышқаштай екі бүйірден алмақ қой.
   — Солай тәрізді.
   — Дегендері болса игі ед-ті!.. — Жоламан кенет Байтабынға тесіле қарады.
— Ақбӛкенді кӛре алдың ба?
   Тегеурінді жігіт бұл сұрақтан иығын қара тас басқандай, әп-сәтте жүдей
қалды.
   — Жж-жоқ...
   Ақбӛкен Табын руының бір момын адамының жалғыз қызы. Бесіктен
шықпай жатып нағашысы Жоламан оны Байтабынға айттырған-ды. Ӛзі аққудың
кӛгілдіріндей әдемі болып ӛсті. Мал баққан ата-ананың осы жалғызына бір
үлкен аста Серғазы ханның кӛзі түседі. Аста бәйгеден келген Табын руының
аты шулы қара кӛк ақалтекесінен кӛрі, ханды осы атқа шапқан сегіз жасар
бүлдіршіндей ерке-шора қыз таң қалдырады. Қыздың бой тұлғасы ӛзгеше еді.
Анау-мынау бала жігіттер шыдай алмайтын алыс ат жарысына сегіз жасар
Ақбӛкен шыдады. Қыз тани білетін Серғазының қырағы кӛзі осы сұлу пішінді
балдырған жасты бірден шалады. Түбі осы қыздан бір ғажайып кӛрікті, не ӛнері
асқан әйел шығатынын айтпай ұғады. Содан кейін барып... ас бітпей хан
Ақбӛкеннің әкесіне ӛзін тӛлеңгіт етіп алатынын білдіріп «біздің ауылға кӛш»
деді. Хан әмірі екі болған ба, үш-тӛрт күннен кейін момын Жантемір Серғазы
ауылына кӛшті. Ханға тӛлеңгіт болған адамның, ӛз бетімен қыз беріп, қыз алуға
құқы жоқ. Бәрін хан шешеді. Жантемір де осы салтты сақтап азын-аулақ алған
қалың малын Жоламанның туған апасы, Байтабынның жесір қалған шешесі
1
    І ш т е с е р — штюцер мылтықтың қазақша аты.

                                                    27
Күнкейге қайтып берген. Ауылдас болып, ӛзінің Байтабынға айттырылғанын
білетін Ақбӛкен оған деген отты сезімі оянбаса да, біртүрлі жылы тартып, іштей
оны ӛзіндік санап, жақсы кӛре бастаған. Кенет тағдырының неге ӛзгергенін
анық түсінбесе де әйтеуір бір сұмдықтың болғанын сезіп, қимастықпенен
жылай-жылай кете барған.
   Бұл уақиға бір тайпы елдің биі, сұлтаны Жоламанға қатты батқан. Ӛр кӛңілді
батыр, намысқа шауып ӛте қорланған. Бірақ амал не, іш қазандай қайнағанмен,
ер намысынан кӛрі ел намысын жоқтар заманда ханға қол жинап қарсы шыға
алмады. Әйткенмен іштегі ыза ӛшпейтін кекке айналған. Жоламан батырдың
Серғазы ханға ӛте-мӛте ӛшігуінің де бір себебі осы еді.
   Сӛйткен Ақбӛкен үріп ауызға салардай асқан сұлу қыз болды. Жүйрік
үйретер ӛжеттігі де жұрт аузындағы жырға айнала бастаған. Ӛмір деген теңіз де,
адам желкен қайық тәрізді, тағдыр желі айдаса кездеспей тұрмайды. Кіші
жүздің кӛп рулары кей жылдары бас қосып қалған қан жайлауларда Байтабын
мен Ақбӛкен де үш-тӛрт рет ұшырасқан. Бір кездегі балалық жылы сезім енді
лапылдаған жалынға айналған. Бірақ жастар ашық қауышып кете алмаған. Екеуі
осындай қайғы шешілмеген ӛре-шӛреде жүргендерінде, Ақбӛкен он алтыға
жетті. Кәрі тарлан Серғазы алыстан болжаған екен. Бүкіл Жайық, Елек, Жем
бойының жігіттеріне арманға теңелген Ақбӛкенді Серғазы ханның ӛзі
тоқалдыққа алады екен деген сыбыс бір күні елге жайылды. Ханның тоқал алуы
жұртқа бәлендей қауесет хабар емес, бірақ осы суық сӛзден Байтабын біреу
қойнына жылан салып жібергендей ыршып түсіп, сенделіп барып жер бауырлап
жатып алды. Бұл хабарды естіген Жоламан Байтабыннан қатты қиналды. Ыза
мен кек, қорлық бәрі жүрегіне біздей қадалып, жанын қоярға жер тапқызбады.
Үйінде жатқан жиенін шақырып алды да жұрт кӛзінше:
   — Бізге қарсы Орынбордан солдат шықты деген сыбыс бар. Серғазы
тӛбеттің аулына астыртын барып қайт, анығын біл. Және біздің губернаторға
жазған хатымыздан не дерек бар екен, соны да сұрастыра кел, — деді.
   Жұрт кетіп, Байтабын екеуі оңаша қалғанда:
   — Қарашығым, бақыт деген бір қоңыр қаз, ер жігіт оған тұзақ сала ма, тор
құра ма, ұстай білуі керек, — деп күрсінген. — Сен қос қылаңды ал да, Сер-
ғазының аулына жет. Ақбӛкен кӛнсе алып қаш, кӛнбейтін түрі болса... Серғазы
сұмырай қашан ұзатып алмақшы екен, соны біл, сегіз жүз жылқымды құрбан
етсем де, ауылын шауып, құдай қосқан қалыңдығыңды тал түсте тартып әперем.
   Қос қылаңы — Жоламанның ұшқан құспен жарысар бедеулері еді. Байтабын
жұрт кӛзіне түспес үшін, қасына жігіт ертпей, сол түнде-ақ жүріп кеткен.
Серғазы аулына жақындағанда, ханның бүгін-ертең Ақбӛкенді алмақ болып
жатқанын естіді. Оның үстіне Жоламан аулын шабуға осыдан үш күн бұрын екі
жасақ шыққанын білді. Бұл жақта енді аялдаса аулының қан болатынын түсінді.
Ақбӛкен арманы қаншама жанын жегенмен, ел-жұртын апатқа қимады. Қос
қылаңды кезектете ауыстырып мініп, кейін шапты. Біреуін зорықтырып жолға
тастап, екіншісімен жеткен еді.
                                      28
   — Қалай жолыға алмадың? — деді Жоламан жиенін жұбатайын деген
ойменен.
   — Кӛке, ел қырғынға ұшырағалы тұрғанда, — деді Байтабын жүдей, — ӛз
кеудеме қадалған шӛңгені ойлағым келмеді.
   — Айналайын құлыным, ел қамын ойлар азаматтың сӛзін айтып тұрсың.
Алайда ӛзіңе бекем бол, жазылмайтын жара жоқ...
   — Жоқ, кӛке, бұл жара жазылмайды.
   — Жазылмайды, дейсің бе? Түсінбей келдім бе, жараң тым ауыр екен.
Жарайды, осы айқастан сау шықсақ, турармыз Серғазының түндігін!..
   Жетіқарақшы шӛміштене, жұрт қорғаны ақсақалдар да жиналды. Бәрі дӛң
басында дӛңгелене отырып кеңеске кірісті. Жоламан бар жайды айтып беріп,
ақыл сұрады. Бие сауымындай кеңесіп үлкендер қауымының шешкені мынау
болды: Табын кӛшіне енді бұл арада қалуға болмайды, бала-шағаны қырып
алмас үшін, тоқ етер шешімге келгенше қалың ел осыдан күншілік жердегі
Мұғажар тауының батыс саласындағы ну жыңғылға кӛшіп, әзірге бой тасалай
тұрғаны жӛн. Қазір найза ұстаған мың сарбаз бар. Бес жүзін саралап алып
жауды осы арада қарсы алу керек. Ал қалған бес жүзі — заман қандай, заң
қандай, — жау жасағы торып алдарынан шығар болса, тӛтеп беру үшін кӛшпен
бірге аттануға тиіс. Жоламан ойынша солдаттар осы араға таң ата жетуге тиісті.
Мүмкін ат ауыстырып отырса түнделетіп те келіп қалулары ғажап емес.
Сондықтан кӛш қозғалысымен жауды жаңылдыру үшін, он шақты жігіт әр
жерге кӛптеген от жағып. ауыл әзір қозғала қоймағанын аңғартар жалған кӛрініс
жасауға осы арада қалғаны дұрыс...
   Осындай шешімге келген ақсақалдар ӛздерінің кӛштеріне қарай беттеді.
   Жоламан мен Байтабын жігіттерін бӛлуге кірісті. Найза ұстаған, білте
мылтық асынған сарбаздар алдарынан сап-сап болып ӛтіп жатты.
Кейбіреулерінің арқаларына таңған қалқандарының дӛңгелек күміс шұғымдары
ай сәулесімен ойнап жалт-жұлт етеді. Жоламан оң қолын кӛтерген сап кӛшке
бұрылып, сол қолын кӛтергені осы тӛбенің етегінде қалып жатыр.
   Бие сауымы ӛтпей, қалатын жауынгерлер таңдалып алынып, кӛштің алды
қозғала бастады. Үрейлі атүсті ӛмірге дағдыланған жұрт, үн-түнсіз шұбырып
кете барды. Түйенің боздағаны, анда-санда ұйқысынан шошып оянған
балалардың жылағаны, жылқының ауық-ауық пысқырғаны, оқыранғаны
естілді...
   Кӛш айлы түнде сырғып, бұлдыр белестен ӛтіп жоқ болып кетсе де, ауыл әлі
де осы арада тәрізді. Дәйекші жігіттер жаққан оттар жыпыр-жыпыр етеді.
Қалың ауыл осы араға жаңа келіп қонып ас-суын дайындап жатқанға ұқсайды.
   Жоламан қалған жауынгерін екіге бӛліп, бірін тапал қарағаш тоғайлы
ойпаттау келген сай бойына орналастырды. Екінші бӛлегін қырқа тасасына
қарай әкетпек болып тұрғанында кенет белесті ӛрлей шапқан ат дүбірлері
естілді. Сарбаздар елегізе қалды. Тынық түнде шыққан дыбыс қандай үрейлі!
әсіресе дәл қазіргідей жау күткен шақта.
                                      29
   Кӛп кешікпей күнгей жақтағы белесті бауырлай ай астынан бір топ салт атты
кӛрінді. Найза, сойылдарын кӛлденең ұстаған. Бұл Табын руының салты.
Ӛздерінің арғы бетке қойған ертәуіл1 жігіттері екен. Олар орталарындағы
біреулерді қоршай шауып келеді. Әне-міне дегенше түнгі даланы қақ жарып
батырлар тұрған тӛбеге жетіп қалды. Иә, бұлардың қоршап келе жатқандары үш
салт атты. Түрлері де анық кӛріне бастады. Біреуі қыз тәрізді. Ал қалған
екеуінің киімдері тіпті ӛзгеше. Жайық қазақтарының киіміне ұқсамайды. Аласа
тӛбелі екі елідей-ақ тері ұстаған бӛрік, үстерінде мұжықтардың киетіндері
тәрізді тоқыма қара шекпен. Аяқтарында мәсі ме, әлде жіңішке қоныш етік пе,
айырып болмайды. Кім болса да жат адамдар, үшеуінің де қару-жарағы жоқ.
Аттары да әбден болдырған. Тек жан-жағындағы жігіттердің сүйемелдеуінің ар-
қасында ғана келе жатқан тәрізді. Шапты деген құр атағы. Тӛбе етегіне жетер-
жетпестен, дәл бір салы суға кеткен адамдардай, бастарын жерге салбыратып,
тӛрт тағандап тұра қалды. Гүрс етіп құлап түсуі де ғажап емес.
   Ертәуілдер бастығы алып келгендерінің кім екенін түсіндіргенше Байтабын;
   — Япырмау, мынау Ақбӛкен емес пе, — деп дауыстап жіберді.
   Қыз да таныды.
   — Байтабынсың ба? — Ол енді ӛзгелерге иіле сәлем берді. — Армысыздар
ағалар?
   Жоламан жауап қайтарды.
   — Барсың ба, қарағым.
   Расында да бұл Ақбӛкен еді. Ақбӛкен десе ақбӛкендей әдемі екен! Ат
жақтылау келген ақшыл жүзінде ай сәулесі ойнап, тостағандай мӛлдіреген бота
кӛздері түпсіз тұңғиық қара судай тұна қалған. Кӛтеріңкі қос алмалы кеудесі
сұңғақ келген, аппақ жұмыр мойнымен тұтаса кӛз тартады. Ақ маңдайына үкілі
кәмшат бӛркі, қыпша беліне мықынын оя тіккен қызыл барқыт оқалы пешпенті
жарасып-ақ тұр. Әсіресе кӛзге түсері, белдігіне байлаған жібек жібі шешіліп
кетіп, арқасынан тӛмен қарай жерге тӛгілген қою қара шашы. Мұндай да ұзын
шаш болады екен-ау! Тоқпақтай болып ӛріліп, үзеңгіден тӛмен ат тірсегіне
дейін тӛңкеріле түсіп тұр.
   — Қарағым, жол болсын, — деді Жоламан.
   — Қол бастаған кемеңгер аға, — деді Ақбӛкен тағы да басын иіп, — біз бір
қара құзғыннан шошып ұясын тастап ұшқан әлсіз кӛгершін...
   — Жігіттер, аруды аттан түсіріңдер! — деп Жоламан әмір берді.
   Байтабын ӛзі барып, қазақтың кӛне салты ғұрпымен Ақбӛкенді ат үстінен
жас баладай етіп бір қолымен мықынынан ұстап, бір қолымен шалбарлы қара
санына тигізер-тигізбес етіп кӛтеріп лып еткізіп жерге қойды.
   Ақбӛкеннің шашының кереметтігін жұрт енді кӛрді. Нағыз қара толқын
тәрізді тӛгіліп жерге тиіп жатыр. Қыз шашын бір қолымен ортан белінен ұстап,


1
    Е р т ә у і л, е р т ӛ л е — барлаушы.

                                             30
аш беліне орай салды. Ол енді әдепті үнмен Жоламанға бастан кешкен
хикаясын айта бастады.
   Жанындағы серіктері патша қысымдарынан қашқан әшірап, Дәулетші деген
башқұрт жігіттері екен. Серғазының тӛлеңгіт аулында бас паналап жүреді.
Осыдан үш күн бұрын Серғазы күйеу жігіт ретінде ұрын келеді. Ханның
нӛкерлері ауылда тығылып жүрген әшірап пен Дәулетшіні ұстап алып, таңертең
Орынборға қарауылмен жүргізбек боп, Жантемірдің үйінің жанындағы арбаға
қыл шылбырмен байлап қояды. Бір-екі айдан бері бауырларындай болып кеткен
қашқын жастарды ауылдың қыз, бозбаласы жаман аяйды. Бірақ қолдарынан
ештеңе келмейді.
   Түн ортасы ауған кезде қыздың жеңгелері Серғазыны Ақбӛкеннің отауына
алып келеді. Қазақ дәстүрін мүлтіксіз орындап, «күйеу балаға» қалыңдығының
қолын ұстатып, аларын алып кетіп қалады. Ауру тазыдай имиген, қансыз-сӛлсіз
қатып қалған рабайсыз Серғазыдан қалай құтыларын білмей аласұрып отырған
Ақбӛкенге, тӛсекке жатар алдында:
   — Қаным кеуіп барады, бір жұтым саумалың бар ма, бойжеткен, — деп
Серғазы әзілдеген болады.
   Ақбӛкен түрегеліп барып, кӛрші үйден сырлы аяққа құйып қымыз әкеледі.
Келе жатып, әнеукүні тісі ауырғанда басқан күшәланың бір бӛлегі қалтасында
екені есіне түседі. Ойланбастан сол күшәланы алады да тостағанның ішіне
тастай салады. Бүкіл халыққа бүйідей тиетін, қатыгез Серғазыны ашу үстінде
«ӛлмесе ӛлем қапсын» дейді.
   әбден сусаған Серғазы қалыңдығының ӛзі оң қолымен берген қымызды жұта
береді. Сырлы аяқты босатып үф деп демін алып, екінші бір сырлы тостағанды
сындырмақ ойымен киімін шешпек болады. Бірақ қымызға еріген күшәла басын
айналдырып құстыра бастады. Қалыңдығына барған ханзаданың қызығын
кӛруге ешкімге рұқсат етілмеген, нӛкерлері бірен-саран желіккен бала-шағаны
отау маңынан бағана қуып жіберген. Ӛздері де әрірек барып тұрған. Нӛкерлер
де тірі адам ғой, алпысқа таяп қалған қарт он алты жасар қызбен, ӛрге қарай тас
кӛтерген кісідей әуре боп жатқанда бұлар қалай шыдасын, күзетке саңырау,
дүлей біреуін тастап, ӛзгесі ӛз қамын ойлап тӛлеңгіттердің алтыбақаннан
қайтқан қыз-келіншектерін аңдып кетіп қалған.
   Серғазының халінің қиындағанын кӛріп, Ақбӛкен әшірап пен Дәулетшіні
күзетіп отырған екі нӛкерге хабар берген. Сӛйтіп Серғазы үй ішінде домалап, ал
әлгі нӛкерлер не істерін білмей әбігер болып жатқанда, Ақбӛкен арбаға
байланған арқанды пышақпен кесіп екі қашқынды босатып алып сайға түсіп
кеткен. Сайда қыз аңдып жоғалған нӛкерлердің жайылып жүрген ерттеулі үш
атын үшеуі мініп алып, қараңғы түнді пайдаланып Жоламан кӛшінің соңынан
зытып отырады. Ақбӛкен Табын руының қалай қарай кӛшкенін бұрын естіген.
Бала жастан үйренген даласы емес пе, дұрыс тауыпты.
   — әттең не керек, күшәла аз болған секілді, — деді Ақбӛкен сӛзін аяқтап, —
мен шығып бара жатқанда Серғазы кӛзін ашты...
                                      31
   Жоламан ақырын басын шайқады.
   — Серғазы ӛшін әке-шешеңнен алады деп ойламадың ба?
   — Олардың қандай айыбы бар?
   «Иә, олардың қандай айыбы бар? Бірақ бұл заман айыпсыз жанның айыпты
болатын заманы емес пе? әйтпесе соңымыздан қол шығарар біздің қандай
айыбымыз бар? Жерімізге, елімізге тиме дегеніміз бе?» Жоламан ауыр күрсінді.
Енді ол қатар тұрған дембелше, мығым башқұрт жігіттеріне бұрылды.
   — Сендер енді қайда бармақсыңдар? — деді.
   — Егер алсаңыз, сіздің сарбаздарыңыздың қатарында қалғымыз келеді, —
деді қазақ тілін әбден біліп алған ақ сары әшірап.
   Жоламан екі жігіттің бетіне сынай қарады.
   — Қолдарыңнан не келеді?
   — Құрыш табылса зеңбірек құя аламыз, — деді бағанадан бері үндемей
тұрған қалың қабақты қара торы Дәулетші, — кенді топырақтан қорғасын
қорытып оқ та жасай аламыз.
   — Рас айтасыңдар ма?
   — Рас болғанда қандай! Бұрын екеуміз де Оралдағы Димитриевтің қару-
жарақ заводында жұмыс істегенбіз.
   — Жақсы, — деді Жоламан ойын ашып айтпай, — әзірге біздің кӛшпен бірге
болыңдар. Ӛзге жағдайды соңынан сӛйлесерміз — бір жігітке бұрылып —
жігіттер, ана тұсаулы аттарды алып, мыналарды біздің ауылдың кӛшіне жеткізіп
сал, — деді. Енді ол Ақбӛкенге кӛз тастады, — қарағым, сен де әзірге біздің
үйде бола тұр.
   — Мақұл, аға.
   Байтабын сәл қозғалып:
   — Кӛке, бұл кісілерді мен апарып келейін, — деді.
   — Болады. Бірақ тез орал.
   — Құп.
   Байтабын қайтып келгеннен кейін Жоламан сарбаздарының қалғанын ертіп,
алдыңғы жақтарында сұлай созылған белестің үстіне шығып бекінді. Арт
жақтарында әр жерде жылтылдаған от кӛрінеді, қалың ауыл қонып жатқан
тәрізді. Ай сәулесі жүдей, күншығыстан таң білініп келе жатқандай...
   Жоламан сарбаздарын әбден жайғастырып болды. Күнгейден Терістікке
қарай созылған қатпар тасты, ойлы-қырлы қырқада екі жүздей сарбазы
орналасқан. Жігіттердің бәрі жерде жатыр, аттары қырқа тасасында... Бұл
қырқадан күншығысқа қарай кең құшақты сай кетеді. Жазғытұрым оны қуалай
шалшымақ су ағады. Түбі құмайт, уақ тас, жағасы сирек ши. Осы сай
күншығыстағы бір шақырымдай жердегі тарам-тарам жылғалы, қараған,
жыңғыл қалың біткен, ойдым-ойдым талды ойпатқа барып тіреледі. Онда
Жоламанның екі жүз жауынгері тұр... Жоламанның ойы: ең алдымен қоржынды
Қара Бура, ақкӛз ЖәбірЎйіл, Маңқа әлексалдыға қарсы үш жүз сарбазымен
айқаспақ (оның жүзі ортадағы сай бойында), содан кейін екі жақ әбден
                                     32
қалжырады-ау деген кезінде артында тығылулы ұшқыр атты екі жүз жігітін
жауып жібермек! Алдыңғы шепті ӛзі, артқы шепті Байтабын басқармақ. Ӛз
тобының сарбаздары дені садақпен, біразы хиуа мылтықпен қаруланған.
Байтабын тобы кілең сойыл, найза, шоқпармен сайланған. Бұл топ жауға атой
беріп, қоян-қолтық шабуылға арналған. Екі топ бағанағы Қанат, Қайрат деген
егіз жігіттер арқылы байланыс жасап тұрмақ...
    — Сұңқарларым, — деді Жоламан бір тізерлеп отырып, — іштегі болмашы
жара дертке айналған заман болды ғой. Қара бастың қамын жесек, дәулетім де,
шен-шекпенім де бар, бір бүйірге жантая кетер едім. Ӛйткенде жерінен, елдік
деген атынан айрылғалы тұрған қыруар Табынның қамын кім жейді? Сол Табын
деп атқа қондық, сол Табын деп жан қиярмыз. Кеше Хиуа ханына сатылып хан
деген атаққа ие болып, бүгін таулы жердің қу түлкісіндей ақ патшаға құйрығын
жылмаңдатып астына кіріп отырған Серғазы иттің жігіттері мен Эссен
жанаралдың солдаттарына кездескелі тұрмыз. Дауды ақыл жеңеді, жауды батыл
жеңеді.
    — Сӛз бар ма! — деп жігіттер қозғалып қойды.
    — Мылтық даусы зор болса да бір-ақ адамға тиеді. Бұл зеңбірек емес. Ал
келе жатқан қолдың зеңбірегі жоқ кӛрінеді.
    — Онысы дұрыс болған екен.
    — Карабін мен іштесердің оқталуының ӛзі бір қауым уақыт. Ал садақ
дегеніңіз...
    — Уа, бұл шіркіннің несін айтасың! Тек тарта біл.
    — Екі туып бір қалмақ жоқ, мылтықтың даусынан құттарың қашпасын,
жауға садақпен қан жұтқызып алайық та, содан кейін найза, сойылға жол
берейік. Ӛздерің кӛріп тұрсыңдар, олар тек бізге жазық жермен ғана келе алады.
Ең мықтағанда ши түптерін қалқан етеді. Садақ оғы әбден мазасын алған кезде,
мен ақ орамалымды найза басына кӛтерермін. Сонда бәрің бірдей атқа
қоныңдар.
    — Құп, батыр.
    — Ал енді орындарыңа барыңдар. Анау ақ тастан бастап, мына шоқ тобыл-
ғыға дейін біріңнен бірің алыстамай қатарласа жатыңдар. Тәңірі жар болсын!
    — Айтқаныңыз келсін!.. Олар да біз секілді анадан туған, болар. Кӛрерміз!
    — Уа, алла, ақсарбас жолыңа!
    Жігіттер орындарына жете бергенде, Жоламанның құлағы тағы бір дүбірді
шалып қалды. Ынтыға тыңдап еді, ат дүбірі алыстап бара жатқан секілді. Және
екі жақтан шыққан тәрізді ме, қалай. Бірі алдыңғы тұсынан, ал екіншісі
солтүстіктен...
    Расында да Жоламан қателескен жоқ-тын. Бағана кӛш кӛзден жоғалған
кезде, Карпов пен Серғазы жасақтарының ертәуілдері де жеткен. Олар ойпатта
жылтыраған кӛп отты кӛрді. Кӛш осы жерде екен, енді бізден құтылмайды,
жарық түсе тиісеміз деп құр алыстан бақылаумен болды. Жасақтарына да
осылай хабар берді. Шұғыл жүріспен әбден қалжырап келгендіктен жау таң ат-
                                      33
қанша ылдидағы бұлақ жағасында аттарын шалдырып, бір мезет кӛз шырымын
алдырып алған соң, тыныш жатқан ауылды таң сәріден баспақ болды.
   Жол соғып әбден қалжыраған ертәуілдері де кезектесе тыныға бастады. Енді
біраздан соң құланиектене таң сыз берді. Олар сонда ғана барып ӛздерінің
алданғандарын білді. Сарбаздар бұлар жатқан жерден бұрыстау
орналасқандықтан, қара-күңгірт таңда қырқаның бергі қойнауындағы тұсалған
аттарды кӛрмеген еді.
   Жоламан жаңағы дүбір жау барлаушыларының дүбірі екенін айтпай түсінді.
Ол енді қанын ішіне тартып қатты да қалды. Таң әбден атты. Күн де шығуға
жақын екенін сезіп, бозаңда бір топ қара торғай әнге сала жӛнелді. Оған шӛп
арасында жүгірген бытпылдықтың да бырылдай шыққан үні қосылды. Ақселеу-
лене кӛгеріп келе жатқан аспанда жем іздеп қалықтаған бірен-саран қара
лашын, ақ тұйғын да кӛрінді. Шығып келе жатқан күнді құттықтап құстар ән
салып, оған шегірткелердің шырылдағаны дем беріп, жер-жиһан біртүрлі
ғажайып шаттық үніне бӛленді... Бұл шаттық қазіргі қан тӛгілгелі тұрған
айқастан мүлде қаннен-қаперсіз, бар әлемді тек қана тыныштық, бейбітшілік
қуанышы                                                                әлди-
леген!
   Аздан кейін қызғылт жалқынын кӛкке атып күн де шықты. Дәл осы мезетте
Жоламанның қырағы кӛзі тӛменгі жақтан топтанған салт аттыны шалды. Сірә
кӛштен айырылып қалдық, тез қуып жетейік деген ынта да болуы керек, олар
үш бӛлек боп жедел жүріп келеді. Алдарында сарт етіп қапқалы тұрған қақпан
бар екенін сезбеген тәрізді. Жоламанның да күткені осы еді.
   — Жігіттер, садақтарыңды дайындаңдар, — деді Жоламан, — тек таямай
атпаңдар!
   Сыпайлардың жемге байланған аттары оңалып қалған тәрізді, ауыздықтарын
керіп, бастарын шұлғып тастап, алға қарай тарп-тарп ұмтылады. Кӛтеріле
түскен күн сәулесімен шағылысып сары ала қылыш, кӛк темір мылтық ұштары
оқтын-оқтын жарқ ете түседі. Бұл Карпов жасағы болып шықты. Шолақ құйрық
күрең айғыр мінген хорунжий алдында келе жатыр. Ат үстінде қопақ-қопақ
етеді, шынында да ашулы қара бура тәрізді.
   — Қара Бурадан ӛзгесін кӛздеңдер, — деді Жоламан. — Ол менікі!
   Долы, бір сӛзге келмей тарпа бас салатын Карповке Жоламан аса кекті.
Былтырғы бір ұрыста ол жалаң қылышпен ұрып, оң қолын жаралап кеткен.
Жазылғаны да жаңада. Сондағы ӛшін қазір алмақ.
   әскер садақ оғы жететін жерге келіп қалды. Жоламан білтелі мылтық пен
семсер жұмсауға үйренбеген. Ұрыс қаруының ішіндегі ең қолайлы кӛретіні
шоқпар, сойыл. Найзаны да сирек қолданатын. Ал садақ тарту қазақ
батырларының үйреншікті ӛнері. Жоламан да садақты жақсы тартады. Ол енді
ӛзінің жас қайыңның бүртікті ағашынан иіліп жасалған, адырнасы тоғыз қабат
түйе таспадан ӛрілген, «Қайың ажал» дейтін садағын қолына алды. Ұшы оқ
жыланның уымен суарылған, біз тұмсық «Тау тесер» сегіз қарыс ақ жебесін
                                     34
салып, сол қолымен садақ ағашының жебемен түйіскен жерінен айқара ұстап,
адырнаны тарта бастады.
   Кӛздеген жері Қара Бураның ӛкпе тұсы. Жау жасағы үзеңгілерін сартылдата
тебініп, аттарын ауыздығымен алыстыра келіп қалды.
   — Атыңдар! — деп бұйрық берді де, Жоламан садағын шірене тартып
жіберді. Бірақ сәл кешіккен екен, жебе ентелей ұмтылып келе жатқан шолақ
құйрық тор атымен Қара Бураның алдын кӛлегейлей берген жай сыпайлардың
бірін жер қаптырды.
   — әттеген-ай! — деді ызаланған Жоламан тепсініп қалып.
   Дәл осы сәтте жау жасағына садақ оғы қардай жауды. Тура тартылған жебе
кеудесіне кірш еткен кейбіреулері аттың жалын құшты, енді біреулері әр
жерден жеңіл жараланған сияқты. Бірен-саран білте мылтықтың да шаңқ-шұңқ
еткен даусы шықты, ана бір құлаған солдат қорғасын пытырадан мерт
болғандай, бозаң шӛптің үстінде аунап-аунап түсті...
   Ойда жоқта жасалған шабуыл әрқашан да қауіпті. Әп-сәтте Карпов
жасағының быт-шыты шықты. Бірақ соғысқа үйренген тәртіпті солдаттар Қара
Бураның әмірін тез орындап, он шақты ӛлігін далада қалдырып, кейін шегінді
де, садақ оғы жетпейтін жерге келіп аттарынан түсті. Енді олар қалың шиді
қорғалай, қатар түзеп, мылтықтарын бытырлата атып, жер бауырлай жылжып,
алға ұмтылды.
   Екі жақтан оқ қардай борады. Мылтықтың күшейе түскен гүрсілі жер жарып,
сарбаздардың құтын қашырып барады. Жоламан қатарынан талай қыршын жас
оққа ұшты. Бірақ ер жүректі жігіттер әрі-беріден соң мылтық дауыстарына да
құлақтары үйреніп, табан тіресіп атыса берді. Аңдысып атқан садақ пен мылтық
қоя ма, екі жақтан да адам шығыны кӛбейе түсті. Осындай қызу ұрыстың
үстінде кенет Жоламанның оң қол жағынан;
   — Ойбай, келіп қалды! — деген қатты дауыс шықты. Батыр жалт
қарағанында қия тасты ӛрмелей, оқ жетер жерге жетіп қалған топ әскерді кӛрді.
Бірден білді, бұл Серғазы адамдарының жасағы. Ішінде солдаттары да бар, ана
бір қақырайған қалпақты ақ кӛз Жәбірәйіл, ана бір жатаған сарысы маңқа
әлексалды. Жоламан бірден таныды, бәрі ӛзіне таныс сұмырайлар.
   Қара Бурамен атысып жатып, бүйірден келген жасақты аңғармай қалған
Жоламан енді тез қимылдады. «Келіп қалды!» деген сӛзді естіп дір ете қалған
жасағына «Тез атқа қоныңдар!» деп, ақ жалау байланған сойылды басынан
асыра әлсін-әлсін былғады. Бұл Байтабынға берген әмірі еді. Сӛйткенше болған
жоқ, жыралы ойпаттан екі жүз әскер жүйріктерін ойната шығып «Табын!
Табын!», «Тіленші! Тіленші!» деп ұрандай ат қойды.
   Бұл кезде Серғазы жігіттері де бекінісіп үлгерген-ді. Ойпатта қаптап келе
жатқан сарбаздарға мылтық пен садақ аралас оқ жаудырды. Хорунжий
Карповтың әскері шилерді тасалап қырқа басына таяй түсті. Бірақ Жоламан
тобы кӛп шығынға ұшырамай аттарына қонып алды. Енді бұлар Байтабын
жасағына қосылды. Қырқа тӛбенің басына бекініп алған Серғазы жігіттері мен
                                     35
Карпов солдаттары шыдатар емес, амал жоқ Жоламан бытырай ат қойған
сарбаздарын жинап, сап түзеп шабуылға шығу үшін кейін шегінуге әмір берді.
Лапылдап шауып келе жатқан жігіттер кӛзді ашып-жұмғанша аттарын бұрып
алып жыралы ойпатқа кіріп жоқ болды.
   Сарбаздарын сапқа тұрғызып, Жоламан тобы бірнеше рет жауға қарсы
майданға шықты. Бірақ сәл тыныстың арасында мылтықтарын қайта оқтауға
мүмкіндік алған жау жағы, қырқа тӛбелердің басында отырып алып,
беттеттірмейді. Сойыл соғар жерге жете алмай Табын жігіттері әлсін-әлсін кейін
шегінді. Әр шегіністе бес-алты адамы оққа ұшты.
   Сойылшылардың ұрысқа деген әдеттенген тәсілі бар. Лап берген
сойылшылар жұбын бұзбай жау шебіне тұтас кіріп, сойылдарын оңды-солды
сілтеп, қарқындарын бәсеңдетпестен, сол шапқан қалпында қарсы шепті жайпап
ӛтеді де, тоқтамастан орағыта шауып, жұбын жазбай тағы лап қояды. Мұндайда
тасыған судай қалың қолға қандай жау болса да тӛтеп бере алмайтын. Соққан
құйындай шауып ӛткен топқа қарсы келе алмай қалатын, ал жау кейін қарай
орала шапқан жігіттерінің соңынан түре тиіскенше, Жоламан сарбаздарының
алдыңғы тобын ұрысқа қайта салатын.
   Кӛп мылтықты жау жағы, биігірек бекіністе отырып алып, сол жағдайға бір
жеткізбеді. Бар қолдарынан келгендері, әлсін-әлсін шабуылдап, таяй түсіп садақ
атып кейін шегіну болды. Мұнда да бірен-саран жау оққа ұшады, бірақ
шабуылшы жақтың тастап кететіндері кӛбіректеу. Осындай бірнеше айқастан
кейін, жау жағы ӛзінің күшінің басым екеніне кӛзі жетті ме, тегіс атқа қонды.
Бірақ, орын тепкен адыр, тӛбелерін тастамай, бӛлектене топталып, оқ жаудыра
берді. Дәл осы сәтте Жоламанның есіне бағанағы Байтабын айтқан арбадағы оқ-
дәрі түсті. Сірә ол қырқаның арғы бетінде болуы керек. Егер сол күбіні кӛкке
ұшырса, оқ-дәрісіз қалған Қара Бура жасағының жеңілгені. Бетпе-бет сойылға
түсуге солдаттарда қайрат жоғы ӛзіне мәлім.
   — Байтабын, осы шабуылда бағанағы арбаның қайда екенін байқап қал, —
деді Жоламан жиеніне тағы да жау шебіне ат қоярында.
   Жоламан аналардың да атқа қонғанын кӛріп тұр, егер бұлар енді атой салса
олардың да қарсы шабатынын біледі. Бұл ұрыс заңы. Осыны ескерген Жоламан
қайтадан ұран тастап, сарбаздарын бастап лап қойды. Бұ жолғы ойы таяп келіп,
садақ тартып кейін шегіну емес, қарсы топты бір жайпап ӛту. Лақылдап келе
жатқан қалың сарбазға хорунжий Карповтың атты әскерлері де қылыштарын
жалаңдатып қарсы шыға шапты. Бірақ Жоламанның әдісімен таныс Гаврилло
мен Александр урядниктер ӛздерінің солдаттарын тырп еткізбей, ат үстінен оқ
жаудырып орындарында тұра берді. Жоламан сарбаздары Карпов әскерлерін бір
жайпап ӛтіп, қырқаны бауырлай орағыта кейін бұрылғанында, арбалы оқ-дәріні
кӛремін деп ӛздері тұрған тӛбешікке шапқылай кӛтерілген Байтабынды қоршап
қалды.
   Осы сәтте қайтадан сап түземек боп кейін шегініп бара жатқан Жоламанның
құлағына жау қоршауында қалған Байтабынның;
                                      36
   — Кӛке, кӛке! — деп айқайлаған даусы жетті.
   Сарбаздарының кӛбі жыңғылды ойпатқа кіріп те үлгірген еді. Сап түзеп
қайта шапқанша Байтабынның мерт болуы кәміл. Ал кейін шапса ӛзінің сау
қайтары екіталай. Осы кезде Байтабынның;
   — Қош, қош! — деген даусы тағы естілді.
   Жоламан атының басын қалай кейін бұрып алғанын ӛзі де сезбей қалды.
«Аруақ! Аруақ!», «Тіленші! Тіленші!» деп Байтабынның даусы шыққан жаққа
астындағы қамыс құлақ, бота тірсек талай-талай топ жарған атақты күреңін
құйындата ұмтылды. Батырдың ұранын естіген сарбаздары да аттарының басын
бұрып алып «Жоламан! Жоламан!» деп кейін ұмтылды.
   Құстай ұшып қырқаға шыққанда, ең алдымен кӛзіне түскені астындағы
күрең бестісін бір орында шыр кӛбелек ойнатып, ұзын ырғақты қарағай
шоқпарын жайпап сермеп тұрған тұла бойы тегіс қан Байтабын болды. Одан
кейін Байтабынды тірідей қолға түсірмек боп жалғыз арланды қоршаған ұялы
кӛкжалдардай жалаң қылыштарын ойнатып жиенінің жан-жағынан тӛніп келген
кӛп солдатты кӛрді.
   Жоқ жерден пайда болған батырдың түрінен шошып, абыржып қалған
солдаттардың бір-екеуін сойылмен қағып түсіріп, Байтабынға «бас қамшыңды
атыңа!» деп Жоламан топ жарып қырды бӛктерлей ӛте берді. Байтабынның да
бедеуі ала жӛнелді. Қалған солдаттар мылтықтарын қайта оқтап атқанша бұлар
сарбаздарын шұбырта жыңғыл арасына кіріп те үлгірді.
   Таңертеңгі ұрыстан бері жасағы әжептәуір сиреп қалғанын Жоламан енді
ғана анық аңғарды. Аттары да болдырғандай. Темірді темірге сала берсең,
екеуінің де жүзі майыспай ма, сол тәрізді ажалға қарсы шабуылға шыға-шыға
сарбаздардың да беттері қайтып қалғандай. Жауға енді салуға жасағының жарар
емесін батыр анық түсінді. Бірақ сонда не істеуі керек? Жалғыз жол — кейін
шегіну ме? Ӛйткен күнде қашқан жауға қатын да ер, қандай береке қалады?
   Енді шабуылға қарсы жағы дайындала бастады. Ӛздерінің әлі де тың екенін
демеу етсе керек. Сап түзеп, лек-легімен бері қарай қозғалды. Садақ оғы жетер
жерге дейін ат қояр емес. Әзірге құр сұс кӛрсетіп, дабылын қағып ақырын
сырғып келеді... Кезеген мылтық, жалаңаш қылыштың түсі қандай зәрлі,
Жоламан тобындағы кейбіреулер сескенейін деді. Бірақ амал бар ма, «қоянды
қамыс, ерді намыс ӛлтірген», бұлар қарсы шығуға мәжбүр болды.
   Ӛштескен екі жақ енді бір-біріне қарсы тұрды. Жоламан іштей сезіп келеді,
күш жүзден астам мылтығы бар жау жағында. Олар сойыл ұруға жеткізбей
жігіттердің кӛбін жайратады. Әйтсе де мұндай ұрыста кім ажалдан қорықпаса
сол жеңеді, әлі де болса сойыл соғар тӛрт жүзге таяу сарбазы бар, тағы да бір
рет айқасып кӛрген жӛн, тек белдесуге жағдай туса жарар еді.
   Екі жақ садақ оғы жетер мӛлшерге келген кезде кенет бір бүйірден
ұрандаған дауыстар шықты.
   — Қара Қыпшақ Қобыланды! Қобыланды!
   — Дулат! Дулат!
                                     37
   Жоламан жалт қарап еді, оң жақ қапталдан жауына қарсы ағызып келе
жатқан самсаған қолды кӛрді. Ең алдында есік пен тӛрдей ала аяқ күрең мінген
батыр, үстіндегі сауыты күнмен шағылысады, одан кейін боз атты біреу. Ал-
ғашқысының қолында сойыл, екіншісінің қолында шоқпар. Боз аттағысы сонау
тоғыз батпан шоқпарын таяқ сілтегендей үйірілтіп ойнап барады.
   — Ау, мынау Қыпшақ батыры Иман ғой! — деді Жоламан, — астындағы ала
аяғы соныкі тәрізді.
   — Иә, аяқ алысы соған ұқсайды.
   — Соңындағысы бағаналы Қараменді!
   — Бұлар қайдан жүр бұ жақта?!
   Ӛздеріне қарай шапқан тӛтен қалың қолдан сескеніп патша жасағы жалт
бұрылды. Бұны кӛріп Жоламан тобы да лап қойды.
   Қысқа айқаста жазым болғаны, жаралысы бар жүзге таяу солдатын шығын
еткен патша әскері жүзге жетер-жетпес солдатпен әзер қашып құтылды.
   Ұрыс біткеннен кейін сарбаздар қаза болған солдаттарды құмайт ернеудің
борпылдақ топырағын опыра құлатып жардың етегіне кӛмді. Ӛздерінің жүруге
жарамайтын жаралы серіктері мен қаза болған жолдастарының сүйектерін тӛрт
сойылды белбеулерімен торлап, жайма жасап жатқызып, кеткен кӛштің
соңынан ала жүрді. Ұзын бойлы, қапсағай денелі, елуден асып кеткен Қыпшақ
батыры Дулат ұлы Иманнан Жоламан ӛткен жылы ақ патшаға қарсы Ор мен
Ұлытау ортасындағы Арғын, Қыпшақ, Найман, Керей, Алшын руларының кӛп
аулының ереуіл кӛтергенін естіді. Ал биыл Торғай бойына кӛп әскер шығып,
Иманның уақытша Мұғажар тауының ішіне сарбаздарымен тығыла тұруға
мәжбүр болғанын білді.
   — Қазір Арқаның кӛп жерінде ақ патшаға қарсы ереуілдер жиіленді, — деді
Иман әңгімесін тұжыра, — жақында жеріме бекініс салдың деп Баянауылдағы
Азнабайдың Тайжан, Сейтен атты балалары кӛтерілді. Әттең не керек, қос арлан
мезгілсіз қолға түсті...
   Ал қастарындағы балуан денелі, сом білекті, қара торы, қалың мұртты
Құдайменді батырдың бұл жақта қайдан жүргенін Жоламан сұрағанда, Иман:
   — Бағаналыдағы Жырықтың шонжары Сандыбайдың Ердені қалыңдығын
тоқалдыққа тартып алып, аулына Қара Кеңгір мен Сары Кеңгірден қоныс
бермей, Сарысу жаққа қуған соң, бізге келіп қосылды, — деді.
   Содан кейін Иман ӛздерінің Мұғажар тауында арқар атып күн кӛріп жүріп
Табын руына солдат шығыпты деген лақапты естіп, бір кемеге мінгеннің
тағдыры бір дегендей, бәрінің арманы бір жерден түйіскен соң, ағайын басына
күн туған шақта кӛмек беруге келгендерін айтты.
   — Бүгінгі жақсылықтарыңды ӛмір-бақи ұмытпаспын, — деді Жоламан
қалың қабағын дүр кӛтеріп. — Алтау ала болса ауыздағы кетеді, тӛртеу түгел
болса тӛбедегі келеді, деген осы. Үш батыр тізе қосып едік, кӛк темірге оранған
жау шегінді.

                                      38
   Бүкіл Табын қан жылап, қара жамылып боздақтарын қойып, жетісін
бергеннен кейін үш батыр қайта кеңесті. Енді ру-ру болып ақ патшаға қарсы
шыққанмен мұраттарына жете алмайтындарын әңгіме етті. Елдігімізді сақтау
үшін бүкіл қазақ бас қосып, бір туды кӛтеру ақ патшаға берілген сұлтандармен
шайқасып келген Қасым тӛре балаларынан шығу керек деген тоқтамға келді.
Осы тілекті білдіру үшін сонау Сыр бойындағы Қасым тӛре аулына әзірге соқа
бас, содыр таяқ Құдайменді батырдың сапар шегуін жӛн тапты.
   Осылай уәделескен Иман батыр Қыпшақ руының басын қосып ақ патшаға
қарсы дайындау үшін, Мұғажар тауында бас сауғалап жүрмей, енді
сарбаздарымен ӛз еліне қайтпақ болды.
   әзірге жау бетін тойтарған Табын руы биылдыққа осы Елек бойының жо-
ғарғы жағын қыстап шықсын делінді. Егер тағы да солдат шығып, күресуге
дәрмені жетпейтіндей халге ұшыраса, Торғай, Ырғыз ӛзендерінің күншығыс
ӛңіріне Қыпшақ жеріне кӛшетін боп уәделесті.
   Иман батыр Қыпшақ жеріне қарай Табын қозғалса, құшақ жайып қарсы
алатынын айтты.
   Үш батыр осылай серттесіп айырылды. Бірақ әр руы ӛзіне бір тайпы ел
саналған, жерге тӛгілген бидайдай шашыраған қалың қазақ, бір тудың астына
жинала ма, жиналмай ма бұған үшеуі де күпті еді.

ІІІ

   Шым дуалды, күйген кірпіш мешітті, қалың жеміс ағашына бӛленген
Ташкент шаһары бүгінде әдеттегідей ыстық. Ақырған есек, шиқылдаған
шаңырақтай қос дӛңгелекті арба, шаң-шаң кӛшелерді қуалай аққан лай сулы
арықтар да күндегідей. Науан базары да ежелгі қалпында. Қатар-қатар тізілген
күрке тәрізді кішкентай дүкендердің алдына жайып қойған қызыл-жасылды
жібектен, кӛк ала, сары ала, тӛгілдіре сан түрлі гүлмен, ӛрнекпен әшекейленген
матадан кӛз тұнады. Тау-тау болып үйілген, сатуға арналған ӛрік, мейіз, хиуа
мәуесі, ферғана алмасы, қытай жаңғағы... Ерте піскен әңгелек, қара кӛк күләбі,
сары ала бұқар қауындарынан аяқ алып жүргісіз. Күміс жүзік, алтын білезік
соққан ұста, қолында тәспісі, алдында тӛселген жайнамазына тӛгілген жеміс
тәрізді сүйек құмалақтары бар қожа-молдалар. Отқа күйген семіз еттің иісі
мүңкіген маңғал жанында бүк түскен нашар киімді дәруіш пен кәлендәр. Тек
осылардың ғана жүздері солғын. Ал ӛзге ала шапан киіп, ақ сәлде ораған
ӛзбектің қайсысының ишан екенін, қайсысының диқан екенін айырып болар
емес. Кімнің сатушы, кімнің алушы екенін де ажырату қиын. Мұнда бәрі де
сатылады, байдың ары да, жарлының малы да...
   Бұл қалада бәрі де әдеттегідей, анау бӛдене соғыстырған топ та, әне, анау
қорқор тартып, геджак тыңдап отырған мырзалар да... Бәрі де күндегі салтында.
Науан базары да гу-гу, Ташкент кӛшесі де шаң-шаң, аспан айналып жерге
түсердей күн де ыстық, күйіп тұр.
                                      39
   Тек Мәмет әлім орнына болған Ташкент құшбегі Бегдербек рабатында ғана
бүгін бір ғажайып ӛзгеріс бар секілді. Бірақ құшбегінің бұлбұлдары сайраған,
жұпар иісі аңқыған бау-бақшасында, есік пен тӛріне дейін Иранның жібек
кілемі тӛселген, немесе қабырғалары Бұқардың гүлі тӛгілген сарғылт жібегімен
кӛмкерілген салтанатты сарайларында ешқандай ӛзгеріс жоқ, Қолдан жасаған
күміс кӛлдерінде де сұңқылдап үн қосқан аққу. Шық моншақты жасыл тӛккен
бақшаларында да сайраған бұлбұлдар. Мӛлдір фонтан суларында да жуынған
алқызыл қырмызы гүлдер...
   Мұндағы ӛзгеріс тек салтанат сарайындағы мүрит, софы, уәзір, наиб
бекзадалардың жүріс-тұрыстарында, сӛйлеген сӛздерінде...
   Жоқ, бұлар сӛйлемейді — сыбырлайды, жүрмейді — қыбырлайды,
аяқтарының ұшымен басып үнсіз қозғалады. Жүздерінде қобалжудан гӛрі
қорқыныш, бір-біріне ашық тілдесуден гӛрі, сыр сақтау басым. Онсыз да
құпияға толы қонақ сарайы — рабаты бүгін бұрынғысынан тылсым жұмбақ
қапасқа                                                                  айнал-
ған. Бір сәт жаңбыр алдында түнере түскен жәйтке ұқсайды. Қонақ сарайының
мұндай күйге түсуіне себеп болған не екен?
   Бүгін түнде ай бойы әр күні айдай созылып, әбден сары жамбас болып
құшбегінің рабат сарайында күтіп жатқан Қасым тӛренің балалары Есенгелді,
Саржан мен Шұбыртпалы Ағыбай бастаған жиырма жігіттің тағдыры
шешілмек...
   Және бүгін Қоқан даруғасы Ләшкәрдің ақылы бойынша құшбегінің арнаулы
шақыруымен үш ақ пілге шатыр тігіп, кілең қара кӛк арғымақ мінген, қасында
бір топ ешік — аға, муәдзин, наиб, геджағы бар Қоқан ханы Мәделіхан
(Мұғамет әлім) келген. Бұлар қалаға кірген кезде жұрт шырт ұйқыда еді. Сыз
беріп келе жатқан таңмен бірге ұрылған дутар, ішін тарта барылдай шыққан
зурна, танбур үндері бүкіл Ташкентті азан-қазан етті. Жұрт жау келіп қалған
екен деп тӛсектерінен атып тұрды. Келген Қоқан ханы екенін білгенде жау
шабардан бетер жанталаса есіктерін тарс бекітіп үйді-үйінде үнсіз жатты.
   Күн шыға қаланың Мәделіхан кірген шетінен сәл қиыстау қақпадан екінші
кӛш кӛрінді. Бұнда да тамаша салтанат бар. Жабық күймелі пәуескеге кӛсем
салып үш ақбоз жеккен, алды-артында найза ұстаған сегіз салт атты нӛкері бар
кӛрікті керуен. Бұ да Ташкент құшбегінің арнаулы қонағы. Ұратӛбе кентінде
тұратын Омарханнан он алты жасында қалған, қазір отызға келген, бүкіл Орта
Азияға аты шыққан, алтын айдай толықсыған сұлу жесір ханша Ханпадшайым,
Мәделіханның ӛгей шешесі.
   Ташкент он сегізінші ғасырдың екінші жартысында, белгілі әптуар
шайқының кезінде үлкен шаһарға айналған. Мұнда жібек тоқу, алтын-күміс
зерлеу, былғары илеу, темір қорыту, арақ-шарап қайнату тәрізді кәсіптер
гүлденіп, қала бүкіл Орта Азияның Россия империясымен, Қашқария, Индиямен
қарым-қатынас сауда жасайтын кіндігі болған.

                                      40
   Ташкент кентінің гүлдеуімен қатар оны ӛзіне бағындырғысы келгендер де
кӛбейеді. Әсіресе оған кӛзін тігетіндер Бұхар, Хиуа, он сегізінші ғасырдың
басында пайда болған Қоқан хандары еді. Он тоғызыншы ғасырдың басында
Омарханның ағасы қанішер әлімхан, әптуар шайқының ұрпағы Жүсіп Қожаны
соғысып жеңіп алады. Содан бастап Ташкент Қоқан хандығының бағынышты
бір уәлаяты болып қалады, бірақ бағынышты деген аты болмаса оны ешкім
баса-кӛктеп билемейді. Қоқан хандығына жататын Ұлы жүздің бір бӛлек елі мен
Сырдарияның орта ағысындағы Шу, Сарысу ӛзендерінің бойындағы қазақ
жеріне салынған Ақмешіт, Жаңақорған, Жӛлек, Қамысқорған, Шымқорған,
Қосқорған секілді бекініс шаһарлардың бәрі Ташкент құшбегінің қарамағында
қалады. Тек Ташкент құшбегі Қоқан ханына жылына екі жүз мың теңге салық
тӛлеп тұрады.
   Бұл салықты Ташкент құшбегі болған тәжік Мәмет әлім, ӛзбек, Ләшкәр,
Бегдербек, Қыпшақ Нұрмұхамед ӛздеріне бағынышты қазақтардан он есе артық
етіп ӛндіріп алып тұрды. Бұл жағына келгенде әсіресе осы кездегі құшбегі
Бегдербектен асқан зұлымы аз-ақ. Ақмешіт хакімі Жақыпбек арқылы Қоқан
хандығына бағынышты қазақ ауылдарының қаққанда қанын, сыққанда сӛлін
алды.
   Есенгелді мен Саржан сұлтандар Ташкентке келген шақта оның Мәделіхан
мен Ханпадшайым тоқалды шақыруында да үлкен кәп бар. Бірақ мұны әзір
ӛзінен бӛтен ешкім білмейді.
   Құшбегі сыр сақтай алатын адам. Сондықтан да рабат, диуан сарайлары
құпияға, ызғары суық сырға толы еді.
   Осы құпия сыр бүгін ең биік шегіне жеткендей. Саржандардың келгеніне ай
болса да құшбегі күнде бір сылтаумен оларды қабылдамады. Біресе аңға кетеді.
Біресе үкім құрады. Біресе сырқаттанып қалады. Мұндай қорлыққа наразы
Қасым тӛре балалары қолды бір сілтеп қайтып кетейін десе, аңдыған кӛз
аяқтарын тыпыр еткізер емес. Бұлардың мұнда ӛрік, мейіз жеп жатқан
жатыстары, қонақтан кӛрі тұтқын салтына жақын. Қазақ сұлтандары да аң-таң...
Дос бүйтпесе керек еді, ал сонда Бегдербек қас па? Олай болса, ӛткен жолғы
уәде, берген серттері қайда? Қас деуге қиын. Сонда бұларды бүйтіп ұстауға
қандай себеп бар? Осылай жұмбаққа шешім таба алмай абыржыған, қобалжыған
қыр бекзадалары құшбегінің бір уәзірінен жақында ғана жағдайды білді.
Құшбегі Қоқан ханының келуін күтуде екен, бар шаруаны тӛрт кӛздері түгел
отырып сӛйлеспек кӛрінеді... Сол күткен Мәделіхан да бүгін келіп жетті.
Қоқаннан алысқа шығып үйренбеген хан, жол соғып әбден қалжырап қалған
екен, қазір әшекейлі диуан сарайының не бір салтанатты бӛлмесінде дем алып
жатыр. Кешке құшбегімен дидарласпақ. Сондықтан да хан тыныштығын
бұзбайық деп демдерін ішіне жұтып жүрген бір жұрт... Құшбегі сарайында
ұшқан шыбынның ызыңы естілердей тыныштық. Әрі қауіпті, қатерлі
тыныштық. Ал Бегдербек ӛзі кісі қабылдайтын шатырында. Ханмен дидарласар
алдында Қасым тӛре балаларының да ой-пікірлерін білу керек. Бұларға деген
                                     41
шешімі Есенгелді мен Саржанды шақырмастан бұрын ӛзіне әйгілі болғанмен,
қазір ӛзін ӛзі басқаша ұстауда. Қайткенмен де сұлтандар әзір ештеңені сезбегені
жӛн...
   Сондықтан да Бегдербек күле қарап, жымия сӛйлейді. Қазір ол сүпіге
жабылған жібек түгі бір елі, құс мамығындай жұмсақ, қырмызы қызыл Бұхар
кілемінің үстіне тӛселген алты қабат шайы кӛрпеде, аққудың түбіт жүнінен
жасалған қос мамық жастықты шынтақтай жатыр. Шеті жібек күлтелі мол дас-
тарқанның үсті толған тағам, шарап, шәрбәт...
   Бегдербек алпысқа таяп қалған ат жақты, аққұба келген ұзын бойлы кісі.
Қан-сӛлсіз еріндері жұқалаң, қалың қабақтары тұтасып біткен, сақалының ағы
басым. Сүзіле қарайтын сұрғылт кӛздері ысылдаған жылан іспеттес бір суықтық
танытады. Беті күлсе де кӛзі күлмейді. Алпысты алқымдағанмен бетінде әжім
жоқ, тіп-тік таяқ жұтқандай сұңғақ денелі. Қытай жібегіне малына киінген. Тек
иығында ӛзбектің кӛк ала шәйі шапаны, басында ақ маржанмен кестелеген қара
барқыт ала тақиясы. Ақ жібек кӛйлегінің ашық омырауынан кеудесінің кӛк
буырыл түгі шығып тұр. Ұзын ақ саусақтары жыртқыш құстың тырнақтарындай
әлсін-әлсін бір бүрісе жұмылып, бір жазылып тұрады. Білектері де жүн-жүн...
Қол әлуеті бір түрлі сұсты. Оң саусағына салған қызыл алтын сом жүзігінің
үстіндегі жалпита орнатқан жылан басындай қызыл лағыл тасы ұйыған адам
қанына ұқсайды. Аяқ жағында түкті балтырларын сипап уыздай аппақ, қара
кӛзді он бір-он екі жасар патша бала отыр. Бұл да жібекке малына киінген.
Қарсы, дастарқанның бергі жағында, малдастарын құрып құшбегіне қарай
қалған Есенгелді мен Саржан.
   Есенгелді етжеңді келген, дӛңгелек қара торы жүзді, қой кӛзді адам.
Шиырылған сұлу мұртты. Саржан сұңғақ бойлы, қызғылт сары, ӛткір кӛзді,
бәйгеге жараған жылқы тәрізді, қатып қалған, шапшаң қимылды кісі. Екеуі де
елуді алқымдап тастаған. Есенгелді бірер жас қана үлкен тәрізді. Екеуінің
басында да үстін тӛрт салалы кӛгілдір барқытпен әдіптеген, қырдың қызыл
түлкісінің терісімен кӛмкерілген, қандай түрге болса да кӛрік берер Арқаның
сұлу бӛркі. Үстерінде — жағаларына қара барқыт ұстаған, жібін жіңішке етіп
иірген аппақ түйе жүн шекпен, аяқтарында — жарғақ мәсі, бұттарында — сала
құлаш балақтары оюланған кӛк барқыт шалбар. Белдерінде — алтын жалатқан
қарыс сүйем кіселі, қақтаған күміс белбеу. Саржанның беліндегі жез сақиналы
күміс қында сабы сары мүйізден соғылған сегіз қарыс ақ семсер. Есенгелдінің
белбеуінде кішкентай ғана күміс кездік, ай мүйіз, алтынмен зерлеген арқар
шақша... Жанындағы ағасы Есенгелдіге қарағанда Саржанның жауынгер жан
екені бірден білінеді. Екеуінің де кӛзінен құшбегін сынай қараған ұшқын сӛнер
емес. Отырғандарына әжептәуір мезгіл болса да қойылған тағамнан әлі татып
алған жоқ.
   Кісі сырына әккі болған Бегдербек те сұлтандардың бұл сыңайын байқап
отыр.

                                      42
    — Алыңыздар, алыңыздар, — деді ол езу тартып күлген болып, ана екеуінің
ортасында тұрған шыны тұрғауыштағы қыз емшектеніп сүйірлене піскен
жүзімді меңзей. — Ӛзбектің жүзімі сый-құрметтің басы.
    — Рақмет... — Саржан ернін жыбырлатты да қойды.
    Сазарып отырған қонақтарының кӛңілін кӛтергісі келгендей құшбегі тағы да
езу тартты.
    — Бұл жүзім туралы қазақ пен ӛзбектің арасындағы қалжыңды естіген
боларсыңдар.
    — Ж... жоқ. — Бұ жолы Есенгелді ернін жыбырлатты.
    — Естімесеңдер айтып берейін, — Бегдербек әлдекімді мысқылдай күлді, —
бір қазақ пен бір ӛзбек дос болыпты. Аулына келген ӛзбекті қазақ қойын сойып,
қымызын тосып әбден сыйлапты. Жолы түсіп, қазақ шаһарға келсе, ӛзбек досы
сый-құрмет кӛрсетіп алдына бір тегене жүзім қойыпты. Бұрын жемісті жемеген
қазақ, таңсық кӛріп асай бастапты. Қомағай қазаққа не шыдасын, жүзімнің
таусылып бара жатқанын аңғарған сараң ӛзбек:
    — Алдыңыздағының атын юзім дейді, оны бүйтіп бір-бірлеп үзіп жейді, —
деп аздап жеудің керек екенін ескертеді.
    Сонда қазақ:
    — Иә, мұны бізде жүзім дейді, бір жегенде жүзін жейді, — деп саусақтарын
сала түсіпті.
    әңгіме ұнаған Есенгелді мен Саржан сыпайылық кӛрсетіп езу тартты.
    Қонақтарымның кӛңілін кӛтеріп болдым ғой дегендей Бегдербек кенет
қабағын сәл түкситті де, сӛзінің бетін бірден бұрып әкетті.
    — Иә, әңгіме бұзау емізер... дегендей, енді бітім-келісімге кіріскен жӛн
болар... Әнеугіден бері сіздерді қабылдамай жатқанымыздың себебін естіген
шығарсыздар. Ханзаданы күтіп едік... Ол кісі бүгін келді, қазір саухат етіп, дем
алып жатыр... Кешке менімен сӛйлеспек... Құрметті Мәделіханға барар алдында
сіздердің де тілектеріңізді білгім келіп еді.
    — Біздің тілегіміз Мәделіханда емес, ӛзіңізде ғой, — деді Есенгелді
байсалды үнменен.
    — Иә, сіздердің тілектеріңіз менде, ал менің тілегім Қоқан ханында, сонда не
болғаны? — Құшбегі аппақ тістерін кӛрсете күлді. — Аллатағала, дүниені
домбыраның пернесіндей, бір үнді бір үнмен байланыстыра жаратса амал не?
Алдияр тақсырдың не айтатынын кім біледі?
    Саржан қабағын шытты.
    — Бұл — бір сандықтың ішінде бір сандық, оның ішінде күйсандықтың кебі
ғой...
    — Иә, сол күй сандықтың кілті Қоқан ханының қолында емеc пе? —
Бегдербек те қабағын шытты. Оның қалың қабағы жабылып, қайта ашылды. —
Қысыр сӛзді қайтеміз, одан да не тілейтініңізді айтыңдар.
    — Кімнен.
    — Мәделіханнан, менен.
                                      43
    — Біздің тілек ӛзіңізде, алдияр тақсыр құшбегі, — деді Саржан тікелей, —
тілек біреу-ақ: сіздердің берген жауынгерлеріңіздің қандай ерлік іске бара
алатынын біз ана жылы ӛз кӛзімізбен кӛрдік қой. Әрине айдалада жатқан қазақ
елі үшін ӛзбек ағайынға жан қию оңай емес. Сондықтан қарамағыңыздағы Сыр
бойын, Қаратау, Сайрам, Шу, бойын жайлаған Қыпшақ, Қоңырат, Шымыр,
Ысты, Сиқым, Сыбан, Жаныс ауылдарынан сарбаз жинап елімізді, жерімізді
қорғауға мүмкіндік беріңіз.
    Жылқы жылы Арқаға Мәмет әлім құшбегі қалың әскерді бастап барып, ар
жағынан патша солдаттары шыққанда Ташкентке қарай қашқанын Саржанның
сӛз етіп тұрғаны құшбегіне ұнамады. Сол себептен ол қалың қабағын қарс
жауып Саржанға түйіліп отыр.
    — Сонда ол күш кімге қарсы шығады?
    — Ақ патшаға, алдияр тақсыр құшбегі.
    — Жалғыз ғана ақ патшаға ма?
    «Жоқ, мұндай күш жиналса қазақтар ең алдымен Қоқан хандығына қарсы
шығады. Оны Бегдербек жақсы біледі. Ӛйткені Россия империясынан гӛрі
бұлар-
ға қазір Қоқан, Хиуа хандықтарының тегеуіріні батып отыр. Құшбегі мұны да
біледі. Иә, Россия империясы әзірге қазақ жеріне бекіністерін салып, ӛкіріктер
арқылы біртіндеп ӛз ықпалын таратып жатыр. Ал соңынан бүкіл қазақ жерін
біржолата басып алмақ. Түбі ӛзінің меншігіне тиетін ел болған соң, қазір бірден
салық жағынан да қан қақсатып отырған жоқ. Ол сондықтан да бір мың сегіз
жүз жиырма екінші жылғы уставы бойынша Орта жүз ӛкіріктерінен алатын мал
салықтарын да жинауды кешіктіріп келді. Ал Қоқан, Хиуа хандықтары болса,
олар қазаққа қандай қиянат жасамады десеңші! Бір ғана Шымкент уәлаятынан
ӛзі ӛткен жылы сексен мың сом күміс ақшамен зекет алған жоқ па. Ал хараж
салығынан келетін пайданы қайда қоясың? Он бес, жиырма тақип жер бір қош
болады. Бір қоштан жылына орта есеппен елу бес пұт бидай хараж алынады.
Сонда әр уәлаяттан ең кем дегенде қырық мың күміс ақшадай пайда түседі. Бұл
— бұл ма, Мұхамбет пайғамбардың діні бойынша әр қырық қойдан бір қой
садақа алынатын болса, біз әр үйден жылына алты қой садақа алмаймыз ба? Ал
шӛптен, кӛмірден, сексеуілден алынатын хараждарды қайда қоясың! Хараж бен
зекеттен басқа да пайда аз ба? Олар бекіністердің қабырғаларын, қақпаларын
жӛндеулері керек. Қоқан бектерінің бау-бақшасын, салған қауын-қарбыздарын
қарап, ал соғыс бола қалса, ӛздерінің ат-кӛлігімен, қару-жарағымен тӛлеусіз-
құнсыз қызмет істеуге міндетті.
    Осы салмақтың бәрін де қарамағымыздағы қазақ ауылдары кӛтеріп келе
жатқан жоқ па? Иә, кӛтеріп келеді... Бірақ үнін шығармай жүр ме?
    Бұған:

Келі түбім деп алады,
Кеусенім деп алады.
                                      44
Ұтыра зекет деп алады,
Қошақ зекет деп алады.
Арқадан келген сор Найман
Аң-таң болып қалады, —

деп Жанкісі жыраудың Қоқан ханы әлімге айтқаны айғақ емес пе?..
   Осылардың бәрін Саржан да, Бегдербек те біледі. Сондай қорлықты бастан
кешкен қазақ әскер жинап басы қосылар жағдай туса ең алдымен ауызды
Қоқанға салмағанда кімге салады? Бүгінгі күнге дейін шыдап келсе, онысы
Қоқан Россия патшасына қарсы жәрдем берер деп сеніп келгені. Түбі ең күшті
жауы Россия патшасы екенін Қасым тӛре балалары біледі. Егер оның
отарлығынан құтыла алса, Қоқан хандығынан құтылуды оңай деп ойлайды
бұлар. Сондықтан да жәрдем күтеді. Ал Қоқан хандығының берген жәрдемі ана
жыл-
ғы... Мұндай жәрдемнен қазаққа келер пайда жоқ. Енді бұлар бізсіз бастарын
қоспақ. Жоқ, басын біріктіре алған дұшпаның қайралған қылышпен тең,
абайлап ұстамасаң қолыңды алып түседі. Іштегі шұбар жыланды асыраудың
қажеті жоқ, одан дер кезінде арылған жӛн».
   Саржан сұраққа қарсы сұрақ қайтарды.
   — әлде сіз біздің Россия патшалығымен ұрысқанымызды ұнатпайсыз ба?
   — Бекер үйдейсіз, — деді сӛзін соза құшбегі. — Егер мынау ақ сақалым
орыстың қанымен боялса арманым жоқ. Бірақ қазір мәселе онда емес...
   — Енді неде?
   Бегдербек Саржанға күлімсірей қарады.
   — Қазақта мақал бар емеc пе... «Ӛзім асыраған күшігім ӛзімді қапты» деген?
   Саржан тұнжырап кетті.
   — Қай күшік қай күшікті асырағанын анықтасақ нетті.
   Құшбегі бұрынғысынан да күлімсірей түсті.
   — Қазақта тағы да бір мақал бар емес пе, дастарқан қасында отырып қонақ
аяғын алшақ кӛсілмес болар деген?
   — Иә, сӛзіңіз дұрыс, кей қонақ аяғы сонау Созақ, Сайрам, Ақмешітке дейін
кӛсіліп жатқан жоқ па? Ондай масыл қонақ, масыл ағайынға аяғыңды тарт
дейтін, әттең дүние-ай, күштің жоғы-ай!..
   Бегдербек Саржанды сӛзінен ұстады.
   — Бас қосып, күш жинау дегендегі мақсатың сол екен ғо        й.
   Қызу қанды Саржан абайсызда от басып алғанын түсінді. Айтылған сӛз,
атылған оқпен тең, қайтып алар дәрмен қайсы. Осы ағаттығынан іштей
ызаланып, сазарды да қалды. Ал Бегдербек болса жауының түпкі сырын оңай
аш-
қанына мәз болып, енді шындап күлімсіреді. «Бас қосып күш алса, ӛзіңе тарпа
бас салайын деп тұрған жауды қалай босатып жіберуге болады? Жоқ,
кешірілген жау — ең қауіпті жау».
                                     45
   — Алдияр тақсыр, — деді енді Есенгелді сӛзге кірісіп, — жерді шұқылай
берсең шұңқыр болады, денеңді шұқылай берсең жара түседі... Елімізден,
жерімізден айырылып жүргенде не етесіз біздің жанымызға жара салып? Россия
патшасына қарсы шығамыз деп сізбен бірге бір қайыққа мініп едік, сол
қайықтың бір жағаға жетуі керек те еді. Айран сұрай келіп, шелегіңді жасырма
дегендей, шын ойымызды айтайық. Ташкенттік ӛзбек ағайынға сонау
Сарыарқаның жерін қорға деу қиын, ал ақ патшадан тартып әпер деу тіпті
орынсыз. Сыбырлап сӛйлегенді құдай естімей ме, орыс солдатын жеңетін
Қоқанда да күш жоғы ӛзіңізге аян. Сондықтан біздің ӛтінішіміз...
   — Жаңағы Саржан мырза айтқан ғой?
   — Иә, мал ашуы — жан ашуы, жер ашуы — ел ашуы. Қазақ ел болып бас
қосса, кім біледі, бір кемерге жетіп те қалар ма еді, қайтер еді... Алдияр тақсыр,
жаралы жолбарыс жарасыз жолбарыстан ер келеді. Біз қазір жаралы
жолбарыспыз. Жауымызға аямай шабуымыз заңды.
   «Иә, мен де сендердің жаралы жолбарыстай пиғылдарыңнан қорқамын, —
деді ішінен Бегдербек, — сондықтан да сендерді темір шынжырда ұстау ең
тиімді әдіс».
   Бірақ Есенгелдіге ӛзгеше сұрақ берді.
   — Жарайды, Қаратау, Шу, Сыр бойының қазақтарының басын қосуға біз
рұқсат берейік делік. Сонда қолдарыңнан не келеді? Ол күш тым жеткіліксіз
емес пе?
   Орта Сыр, Шу, Сарысу қазақтарының басын қосуға сіздер мүмкіндік
берсеңіздер, Аяқ Сыр, Арал теңізі, Үстірт, Маңғыстау қазақтарының бізбен
бірігуіне Хиуа ханы қарсы болмас деген үмітіміз бар. Хиуа хандығының Россия
империясынан қорғаныс ететін алдыңғы шебі қазақтың жері емес пе?
   Он тоғызыншы ғасырдың бас кезінде, Мұхамед Рахым ханның тұсында Хиуа
хандығы үлкен мемлекетке айналған. Солтүстікте Сырдарияның Аралға құятын
сағасынан бастап Оңтүстіктегі Ауғанстан шекарасына дейін осы хандыққа
бағынышты болатын. Бұған Мұхамед Рахым мен оның әкесі Елтезер қазақтың
алауыздығын пайдаланып, Сырдарияның Аралға құятын сағасын, Арал теңізінің
маңайын, Үстірт, Маңғыстауды, сол жерлерде паналайтын Кіші жүздің біраз
руын ӛзіне бағындырып алған. Хиуа ханының қарамағындағы қазақтардың
кӛрген күні, Қоқан хандығындағы қазақтардікінен де сорақы еді. Қит етсе
қырып-жойып, байлап-матап Ауғанстанға апарып, қатынын күңдікке, еркегін
құлдыққа сататын. Бір ғана мың сегіз жүз жиырмасыншы Ұлу жылы Хиуа
ханының әскері қазақ ауылдарын шауып, жүздеген адамдарын ӛлтіріп, алпыс
бес мың қойын он бес мың түйесін, жеті мың жылқысын, мыңға жуық сұлу
деген қыз-келіншектерін тартып алып кеткен. Кіші жүз ауылдары Хиуа
хандығына қарсы талай рет бас кӛтерген. Бірақ жігері құм болып, дегендеріне
жете алмаған.
   Бір мың сегіз жүз жиырма бесінші, Тауық жылы Мұхамед Рахым ӛлгеннен
кейін Хиуа ханының тағына оның үлкен баласы Аллақұл отырды. Табынды
                                       46
басқарып келген Айшуақ ұлы Серғазы сұлтан осы Аллақұлға жалғыз қызын
беріп, Хиуаның қол астына кіріп, соның арқасында Кіші жүздің ханы аталған.
    Бірақ бұл кезде Россия патшалығы Хиуаға да кӛзін тіге бастап еді. Ӛз
хандығына қауіп тӛнгенін сезген Аллақұл екі мемлекеттің ортасында жатқан
Үстірт, Маңғыстау, Арал теңізі, Сырдарияның аяқ шенін жайлаған қазақ
ауылдарын Россия патшалығына қарсы қойып, ӛзіне қалқан етуді кӛздеген.
    Есенгелдінің айтып отырғаны осы екенін құшбегі де түсінеді. Сӛйтсе де
сұлтандардың түпкі сырын аша түсейін деген оймен:
    — Жарайды, Қоқан ханы мен Хиуа ханы қазақ ағайынның пайдасын жоқтап
Ұлы жүз бен Кіші жүзге ӛз бастарын қосып жасақ жинауға мүмкіндік берсін
делік. Бірақ, бұ да аз күш қой. Қазақта сан жағынан Орта жүз басым. Біздің
есебімізде Қараӛткел, Семей, Торғай, Жайықтың солтүстік пен күншығыс
шебінде, аздаған Кіші жүздің руларын қосқанда бір миллион сегіз жүз мың жан
бар. Тегіс Орта жүз десеңіздер болады. Ал сол Орта жүз қайда қалады?
    — Кіші жүз бен Ұлы жүз басын біріктірсе Орта жүз орта жолда қалмайды.
— Есенгелді шын ойын айтты, — Абылай атамыздың үш жүздің басын қосып,
ақ туын тіккен жер емес пе, күреске дайын тұр.
    Құшбегі жымия езу тартты.
    «Дәмелерің алыста екен! әрине бар қазақтың басын қостырып қойсақ
сендерге Қоқан да, Хиуа да тӛтеп бере алмас. Россия айдаһары да оңайлықпен
жұта алмас. Жоқ, қымбатты сұлтандарым, біз сендер ойлағандай ақымақ
емеспіз. Россия да, Қоқан да, Хиуа да сендерді майшелпек етіп асай бергісі
келеді. Оған қазақтың малы да, жері де жетеді. Бізге сендердің бір болғаныңнан
алауыз болғаның тиімді».
    Алаяқ Бегдербек бұл ойын тағы да жасырып, күлімсіреген үстіне күлімсірей
түсті.
    — Бұған Серғазы хан қалай қарайды? Ортақ ӛгізден оңаша бұзау артық
демей ме? Бүкіл қазақты біріктіргеннен гӛрі Кіші жүзді ӛзінің бауырына басып
отырғанын жақсы кӛрсе қайтесіңдер? Онда Аллақұл хан қайын атасының сӛзін
жерге тастай ала ма? — Құшбегі қиқылдай ӛтірік күлді. — Ӛзі жас тоқалын
жақсы кӛреді дейді ғой. Кейде оймақтай дүниенің алтын аймақтан да артық
құны болатын әдеті...
    — Серғазы Кіші жүздің ханы емес. Аллақұл оған ондай ат бергенмен Сер-
ғазыға тек Табын мен Шекті рулары ғана бағынады. Бұның ӛзі екі ұшты жәйт.
Табын руының кӛпшілігі қазір Жоламан сұлтанның соңында...
    «Бәсе, ӛзім де ойлап ем, ӛзі қазақ бола тұра бір тайпы ел қалай бір ханға
бағынып жүр деп... Жоламан дегендері де осы Қасым тӛре балалары секілді, ӛз
алдымызға ел боламыз, хан боламыз деп кӛксеген біреу шығар».
    Бірақ құшбегі Жоламан жайын тез ұмытты. Ол сӛзді кенет күлкі-сықақ
арнаға бұрды.
    — әкесін бір тайпа елге хан етердей Серғазы мырзаның қызы қандай еді?
Басы алтын, арты күміс пе екен?
                                      47
    Мұндай сұраққа жауап беруді ар кӛріп Есенгелді де, Саржан да үндемеді.
Бұлардың ренжіп қалғанын аңғармағандай құшбегі күлімсіреген қалпында:
    — Қазақ сұлтандары хан болудың жеңіл әдісін тапқан екен, — деп
қалжыңдай түсті. — Мүмкін Қасым тӛренің де сұлу...
    Саржан қолын семсер сабына қалай апарғанын аңғармай қалды. Есенгелді
сабырлы қимылмен Саржанның қарын қысты. Бегдербек сұрланып кетсе де,
ештеңе сезбегендей күлімсіреп сӛзді бӛтен жаққа бұрды. — Мүмкін Қасым
тӛренің Серғазы секілді хандарды жақтырмауының бӛтен де себебі бар шығар.
Қызын беріп, хандықты сатып алу — сұлтандарға ұнасымды іс емес қой.
    «Жоқ, жоқ, деді бірақ, ол ішінен, кенет бойын алып кеткен дірілін әзер
басып, бұлардың кӛзін тез құрту керек... япырмай, кісі қабылдайтын үйге
қарулы адамды кіргіздірмеуді бұрын қалай ойламағанмын? Бұны бұдан былай
қарай қатты еске алу керек екен. Кім біледі, ашу үстінде Саржан секілді бір
ноқай...»
    Құшбегі ӛзінің ағат сӛйлеп қалғанын бірден аңғарды. Намысқой Саржанның
оқыс қимылынан іштей жаман шошыды. Енді ол бұдан әрі сұлтандармен
әңгімелесудің еш қажеті жоқ деп тапты. Бәрі де айқын болды. Тек сұлтандар сес
алып кетпесін деп бұрынғысынан да бетер күлімсірей түсті.
    — Ел қамын ойлаған ер азаматтардың ашуын да, ӛкпесін де түсіне алмасақ
қалай жұрт билей аламыз? — деді ол ана екеуінің бетіне ашық жүзбен қарап, —
Саржан мырза, сіздің күйігіңізге де түсінем, сол себепті кейбір қызба
сӛздеріңізді де кешірем. Ӛзбек қазаққа дос ел. Дос болмаса Мәмет әлім құшбегі
алты мың әскерін ертіп Арқаға бара ма? — Ол енді ұялғандай жерге қарады, —
қолынан келмеген іске ол айыпты емес. Мәмет әлімнің күнәсін кешіріңдер. Ал
сіздердің тілектеріңізді бүгін кешке хан иеме жеткізем.
    — Егер ханзадасыз шешілмейтін болса, — деді абайлап сӛйлеп Есенгелді, —
біз ӛзіміз де о кісімен дидарласамыз ба, қайтеміз? әрине, сіз рұқсат етсеңіз...
    Бұл сӛзге Бегдербек қуанып қалғандай ишарат кӛрсетті. «Ӛздерінің тілегін
пайдалану керек. Қайткенмен де бұлардың тағдырын бүгін түнде шешкен жӛн».
    Ал сұлтандарға:
    — Бұларың табылған ақыл, — деді. — Хан иеме сіздерді қабылдатуды ӛз
міндетіме алайын. Тек о кісі ертең Қоқанға қайта жүріп кетеді. Сондықтан бүгін
жолығып қалғандарың жӛн. Мүмкін хан ием сіздерді кеш шақырып қалар,
жігіттеріңіз жата берсін, ал ӛздеріңіз ұйықтамай менен хабар күтіңіздер...
    Ташкент құшбегінің дуан сарайы қонақтар жататын рабаттан әжептәуір
қашық болатын. Бұл екеуінің ортасында сыңсыған жеміс ағашы, гүлдер алаңы,
тынбай аққан лайлы сулы атжал жатыр.
    Есенгелді мен Саржан Бегдербекпен әзірге қош айтысып диуан сарайдан
шығып, құшбегінің ішкі, сыртқы есіктердегі күзеттерінен ӛтіп, ӛздері жатқан
рабатына беттей беріп еді, оларды бір теректің жанында шұбыртпалы Ағыбай
батыр мен Саржанның он тоғыз жасар ұлы Ержан күтіп тұр екен. Ержан әкесіне
тартқан ат жақты, ақсары, талдырмаш келген бала жігіт. Әкесінен гӛрі кӛзі
                                      48
шегірлеу, бойы шағындау. Арқа салдарынша киінген. Басында үкілі құндыз
бӛрік, үстінде жібек белбеумен қыналған оқалы мол жеңді барқыт шапан мен
жарғақ шалбар, аяғында күміс зерлі биік ӛкше етік.
    Шұбыртпалы Ағыбай Қасым тӛре балаларының соңынан ерген, кедейден
шыққан батыр. Биыл отыз тӛртте, зор денелі, түкті қабақ, қара сұр, шүңірек кӛз
кісі. Қолдары бақандай ұзын, саусақтары анау-мынау адамды маңдайынан бір
шерткенде үнсіз қатыратындай салалы, жұп-жуан. Сақал-мұрттан ада дерлік,
тек иек астында селдір ғана сақалсымақ бірдеңе бар. Құрдасы Кенесарыдан
бастап үзеңгілес серіктерінің бәрі оны «кӛсе» деп атайды. Сырт бейнесі
ызбарлы, бір кӛргеннен-ақ күш иесі екені танылады.
    Үстінде мол тігілген қара шекпен. Басында да түйе жүн қара далбағай,
бұтында қара құлын терісінен иленген жарғақ шалбар. Аяғында кең қоныш
саптама етік. Белінде тізесіне тиетін қайқы қара қылыш пен қап-қара болат
семсер. Тек арқасына үнемі таңулы жүретін болат қалқаны ғана бозғылт.
    Ағыбайдың ең сүйікті қаруы тоғыз буынды, жез сақиналы жуан қайың найза.
Атқа мінгенде құлан терісінен бұзау тіс етіп ӛрілген қайыспен қанжығасына
байлап алады. Ал жай жүргенде қолына ұстайды. Бұл найзасын Ағыбайдың
жақсы кӛретіні соншалық, ол күндіз қолынан бір түсірмейді, түнде басына жас-
танып жатады. Батырдың денелілігі соншалық, биіктігі кіші-гірім түйедей,
атақты Ақылағына мінгенде, есекке мінген ӛзбектей, тізесі атының қолтық
тұсын соғып тұрады.
    Үсті-басы қара қоңыр, темір тор сауытты Ағыбайдың түсі орасан суық,
сонау шүңет кӛздер қайтпас қайсарлық, таусылмас қайрат отындай жанады.
Қандай жүректі жан болса да, Ағыбайды алғаш кӛргенінде алпамсадай ызбарлы
түрінен сескенбай қалған емес. Ал әлдеқалай түнде кездескен адам, ертегінің
дәуін кӛргендей жүрегі жарылып кете жаздайтын. Оның есінде батыр түн
ұйқысынан шошып оятар бір құбыжық секілді ӛмірбақи қалатын.
    Қарқаралыдан шыққан Ағыбайдың әкесі Олжабай батырға бір боталы түйе,
жауға мінер бір ат, балаларына сүт болар жалғыз сиырдан бӛтен мал бітіп
кӛрген емес. Ал шешесі Есіл бойындағы Тарақты руының қызы еді. Бұ да
адуынды, батыр мінезді әйел болатын. Олжабай балалары ер жетпей дүние
салды. Шешесі Дәметкен Ағыбай, Манабай, Танабай, Мыңбай атты тӛрт
баламен жесір қалды. Ең үлкені Ағыбай ол кезде онға жаңа жеткен.
Балаларының аттары кілең «баймен» бітсе де Олжабай дүние салғанда
бұлардың бар малы боталы жалғыз қара інген болды. Жоқшылықтан бӛтен
серігі жоқ қайратты Дәметкен, тӛрт баланың қамы үшін, ағайынның бермесін
күшпен тартып алуға кірісті. Қолына сойыл ұстап ӛзіндей кедей адамдарымен
бірігіп қараңғы түнде бай ауылдардың сояр соғымын барымта етті.
    Балапан ұяда не кӛрсе ұшқанда соны іледі, осындай ӛжет ананың баулуында
қанаттанған Ағыбай да батыр болып ӛсті. Он сегіз жасынан Қасым тӛре
балаларының соңынан ерді. Отыз тӛртке келгенше басынан талай айқасты

                                      49
ӛткізді. Қазір Ағыбайдың суарылған кӛк темірдей әбден пісіп, мейлінше
қайралған кезі.
    Есенгелді мен Саржан асықпай аяңдап ӛздерін қобалжи күтіп тұрған Ағыбай
мен Ержанның қасына келді. Ағыбай гүл-бақшаның ортасында әлдеқалай тұра
қалған қара жартас тәрізді. Анандайдан дӛңкие кӛзге түседі. Саржандар келе
жатқан жаққа тесіле кӛз тастауына қарағанда қобалжып тұрғаны айқын. Бірақ
сырын сыртына шығармай, үн-түнсіз қатып қалған. Бұлар жақындаған кезде
Ержан Есенгелдіге қарап:
    — Кӛке, сӛйлесе алдыңдар ма? — деді.
    Есенгелді жүре жауап берді.
    — Сӛйлестік, қалқам... Енді Мәделіханның ӛзімен дидарласпақпыз...
    Бұдан артықты сұрауға болмайды. «Мәделіханның ӛзімен дидарласпақпыз»
деулеріне қарағанда құшбегімен жӛнді бәтуәға келмеген ғой деді де қойды
Ержан ішінен...
    Рабатқа келгеннен кейін, ӛздерінің жатар бӛлмелеріне кіріп алып, ағалы-інілі
екі сұлтан ұзақ кеңесті. Құшбегі қанша жылы сӛйлеп шығарып салғанына
қарамастан, екеуі де бір сұмдықты сезген-ді. Кеңесе келіп, «есің барда еліңді
тап» деген ақылды еске алып, Мәделіханмен сӛйлескеннен кейін, бір сәт те
кешікпей елге жүріп кетуді ұйғарды. Жан алайын деп тұрса да іші-бауырыңа
кіріп жылы сӛйлейтін ӛзбек бектерінің сайқал ұстамдылығы бұларға да аян.
Бегдербек жайылып тӛсек, жазылып жастық болған сайын, ағайынды сұлтандар
сескене түсті. Бірақ ӛзгелерді шошытпайық деп ӛздерінің күдіктерін қастарына
ерген тӛлеңгіттеріне ашпады. Тек Ағыбайды ғана шақырып ап:
    — Батыр, — деді Саржан неге екені белгісіз кенет толқып кетіп, — біз
Мәделіханнан оралғанша Ержанды қасыңнан тастама. Және аттарыңа сақ бол,
ӛзбек бақташылары бӛтен жаққа әкетіп жүрмесін.
    Жігіттер мініп келген аттар кӛршілес керуен сарайдың ауласына қойылған-
ды, ал ер-тоқымдары осы рабаттың шыға берісіндегі бір бӛлмеге үйілген.
Бағушылар ӛзбек адамдары, тек тӛлеңгіттер анда-санда барып қарап тұратын.
    Ағыбай Саржанның неге бүй дегенін саралап сұрамады. Жалғыз-ақ ішінен
бір сырды түйді де:
    — Құп болады, — деп шығып кетті.
    Күн бесінге таяп қалған. Босқа сарылып отырмайын деп Есенгелді қалың
ойға шома қалтасынан тәспиғын шығарып, сыртылдатып тарта бастады. Ал
Саржан анандай жерде жатқан кілем боқшантайынан қол басындай қайрағын
алып, белін шешті де, қынабынан ақ семсерін суырып, қанды айқас
алдындағыдай әдетімен ӛткірлеп қайрауға кірісті.
    ...Есенгелді мен Саржан кеткеннен кейін құшбегі ұзақ уақыт үн-түнсіз
отырды. Қанша ойланбайын десе де болмай-ақ қойды. Саржанның бағанағы
семсеріне қолын салған қимылы кӛз алдына елестей берді. Тіпті кенет сол ақ
семсер қынабынан жарқ етіп суырылып кӛкірегіне қадала түскелі тұрған
тәрізденіп кетеді. Қанішер адамның тегі қорқақ келеді. Бегдербек қанішер де,
                                      50
қорқақ та еді. Осы гүлдене түскен дәулетті кентке қолы жетісімен Бегдербек
Ақмешіттің хакімі Жақыпбекпен тізе қосып, ең алдымен Сыр, Созақ, Шу
бойындағы қазақ ауылдарын бұрынғыдан да бетер қысымның астына алды.
Ӛзінің тас жүректігімен Мәделіханға ұнап, Қоқан ханының бас қолбасшысы
дәрежесіне дейін кӛтерілмек ойы бар. Бүгінгі қимылдары сол кӛтерілудің
алғашқы сатылары.
   Ал бұл — Бұхар ханының да Ташкенге кӛзін тіккен кезі еді. Бегдербек болса
Бұхар елінен қатын алған. Оның үстіне болашақ — жер астынан жік шығарып,
екі құлағы тік шыққан Қоқанда емес, ежелгі кӛне Бұхар әмірлігінде тәрізді.
Бегдербек мұны да еске алды. Сондықтан сұм құшбегі Мәделіханды жар басына
итере салуға дайын, ӛйткені Қоқан ханының біраз мінезі оған аян... Әсіресе
қызба, нәпсі құмарлық қасиеттері. Ал Ханпадшайым — әйел жыныстысының
күн мен айы. Оны кӛрсе періштенің де ақ жолынан таюы ықтимал. Адам
Атаның жұмақтан қуылуына себепкер болған Хауананың кӛркі де осындай-ақ
шығар. Бір кӛрген адамның Ханпадшайымға қызықпауы екіталай. Аппақ қардай
ақшыл бетін аударып, тостағандай қарақат кӛзін күлімдетіп бір қарағанда,
кӛңілдегі қайғысын ұмытпас бірде-бір еркек дүниеден табылмас.
   Бегдербек осы Ханпадшайымның Мәделіханға тоқал шеше екенін де еске
алды. Бар кәптің ӛзі осында еді. Нәпсіқұмар Мәделіхан осы сұлу тоқал
шешесімен тіл тапса, екеу ара күлкі-қуанышы жарасса... Әрине, олардың сырын
жасырар тас қабырғалар бар. Бірақ осы тас қабырғалар құшбегінің арқасында
болған оқиғаны Бұхар әміріне жеткізсе... Құшбегінің бар арманының ӛзі сол
емес пе! Ісләм дінін аяққа басып, ӛз әкесінің тоқалымен кӛңіл қосқан күнәліні
кім қорғай алады? Мұхамед пайғамбардың салған жолы қатаң. Мұндай ханға
бүкіл Ісләм әулеті қарсы тұрады емес пе? әрине қарсы тұрады... Сӛйтіп,
Бегдербек Бұхараға Қоқанды жығып бермей ме? Жығып береді. Осы еңбегі
үшін Бұхар әмірі де оны ұмытпас. Мүмкін бүкіл Қоқанды билетер?..
   Бегдербектің Мәделіханның келуін асыға күткен тағы да бір себебі бар. Ол
Қасым балаларының тағдырымен байланысты. Әрине Қоқан ханының бұған
тікелей қатынасы жоқ. Бірақ болғалы тұрған қанды уақиғаны соның әмірі етіп
кӛрсетсе қайтер еді? Сақтықта қорлық жоқ, егер бұл істің ӛзінен шыққанын
Абылайдың кӛкжал ұрпағы біліп қалса, әңгіменің аяғы неге барып соғарын кім
біледі? Есенгелді мен Саржанға қадалар ақ семсер ӛзіне қадалмасына кім кепіл?
Абылайдың отыз бір ұл, қырық қызынан тараған бықып жатқан бүкіл
ұрпағының қаһарынан қалай құтылып кете аласың? Кӛптен кім шықпайды,
олардан да бір Бегдербектің шықпасына кім куә? Ал егер күнәні Мәделіханға
аударса, оған не істейді? Ташкент құшбегіндей іргелес ел емес, тоғыз таудың ар
жағындағы дәу үйі тәрізді, Қоқан ханының салтанат сарайының тоғыз есігінен
ӛтіп Мәделіге жеткенше кім бар, кім жоқ...
   Бегдербек күлімсіреді. Оның есіне бағана Мәделіхан мен Ханпадшайымға
арнап берген таңертеңгі қонақасы түсті. Хан мен тоқал шешесі құшбегінің
жомарт дастарқанының екі жағынан қарама-қарсы орын алған.
                                      51
    Шайды Бегдербек ӛзі құйған. Құшбегі ұсынған кӛгілдір фарфор кесені алып
Ханпадшайым сыңғырлай күлді.
    — Мұхамед әлім еркем, сіз Қоқанға хан болғанмен маған баласыз ғой, —
деді ол, — пәренжемді алып отырсам сӛкет кӛрмейсіз бе?..
    Хан жауабын күтпей Ханпадшайым бетінен пәренжесін алды. Қара бұлттың
астынан жарқырап күн шыққандай, ел аузында ертегіге айналған
Ханпадшайымның кӛркем ақ жүзі кӛрінді. Тоқал шешесінің сұлулығына таң
қалған Мәделіханның қолынан кесесі түсіп кетті.
    — Байқа, тентегім, — деді Ханпадшайым Мәделіханды еркелете күліп, —
мүбәрәк саусақтарыңызды күйдіріп алмаңыз...
    Бұдан кейін Мәделіхан шай ішіп отыр ма, у ішіп отыр ма аңғармайтын күйге
жеткен, екі кӛзін алмай тоқал шешесіне қарай берген.
    Шай құйып отырған құшбегі қайдағы жоқ бірдеңені сылтау етіп, далаға
шығып кетіп, қайта оралғанында оңашада қалған ӛгей баласы мен тоқал
шешесінің арасындағы тек қырағы кӛз ғана сезетін, бір тілсіз шаттықтың пайда
болғанын аңғарған...
    Бегдербек тағы күлімсіреді. Ӛзі құрған дұзаққа екі кӛгаршынның бірдей оп-
оңай түскелі тұрғанына ол іштей мәз-мейрам. «Бәсе, ақылды адам қашанда
болса ақымақтан құтылу жолын оңай таппас па! Бұхар әмірі бұған бүкіл
Қоқанды билетпеген күнде де ұпайын түгел етпей ме! Қоқан ханына жылына
тӛлейтін жиырма мың күміс теңгені, ӛз пайдасына қалдырса мұртын балта кесе
ме? Жиырма мың жиырма сом емес қой, алты ұлына жаңадан алты шаһар
салмай ма...»
    Бұл кезде күн де батып кетті. Құшбегі жасыл бақшасында шақырған кӛкек
үні естілді. Байғұс құс батқан күнмен бірге біреудің ӛшкелі тұрған бағын
жоқтағандай тылсым білмей ұзақ шақырды.
    Құшбегі кәрі белін уқалауға аяқ жағында отырған паша балаға түн ортасы
ауа келуін әмір етті де, Мәделіханның дем алып жатқан бӛлмесіне қарай аяң-
дады.
    Мәделіхан әбден тынығып қапты. Келе жатқан түнмен бірге ӛзін зор қуаныш
күтіп тұрғандай екі кӛзі күлім-күлім етеді. Құшбегіні шақырғалы отыр екен, бұл
келісімен-ақ екеуі құпия әңгімеге кірісіп кетті.
    — Тентек тӛре бастаған ереуілден кейін қазақ ауылдары үнін ӛшірген тәрізді
еді, — деді Бегдербек ӛз қарамағына жататын қазақтардың жалпы жағдайын
сӛйлей келіп, — ал қазір Ташкент уәлаятын тағы бір қауіпті қара бұлт
қоршағалы тұр. Бұл бүлікті басқаруға дайындалып жатқан — Қасым тӛренің
балалары. Қандай кесім айтасыз?
    Мәделіханның әкесі Омархан кезінде де ауыр салық, орынсыз қиянатқа
кӛнгісі келмеген Сыр, Сарысу, Шу бойының қазақтары сан рет бас кӛтеріп
ереуілге шыққан. Соның ең үлкені Тентек тӛре атты кісі басқарған кӛтеріліс
болды. Ол он екі мың атты сарбаз жинап алып, Қоқан ханының қарамағына
енетін бірнеше қалаларды алған. Тентек тӛре Сайрамды босатып, сол жерге
                                      52
туын тіккен. Сайрамға Шымкент, әулиеата қалалары қосылған. Бұларға қарсы
Омархан қалың қол шығарған. Тентек тӛре әскерін екіге бӛліп, Сайрам мен
Шымкентке бекініп алып ұзақ соғысқан. Ақырында азық-түліктері таусылып,
амалсыз қарсыласуларын доғарған. Омархан ләшкерлері жеңілген елді қанға
бояп, мал-мүліктерін талап, ойына келгендерін істеп, екі жүзге таяу адамды
дарға тартқан. Сайрам жерін қан сасытқан.
    — Хан ием, ауруын жасырған адам ӛледі. Шыққалы тұрған бүлік жайлы
ашық айтқанымды кешіріңіз, — деді құшбегі, ханның үндемей қалғанына
ренжісе де сыр бермей. — Осы бүліктен құтылудың бір-ақ жолы бар. Ол — күні
бұрын қимылдап, ұшқын ӛртке айналмай тұрғанда басу. Және аямай басу.
Сіздің құрметті әкеңіз Омархан Тентек тӛрені қалай үйретсе, біз де Қасым
тӛренің тентек сойыл балаларын солай үйретуіміз керек.
    Бегдербектің кӛз алдына Саржанның бағанағы семсерге ұмтылған оқыс
қимылы тағы елестеп кетті. Енді ол сол семсер суырылмай тұрып қимылдап
қалайын дегендей тым жіті сӛйледі.
    — Есенгелді мен Саржанның басын алу ӛз қолымнан да келеді. Бірақ сіздің
рұқсатыңызсыз әрекет істеуге дәтім бармады. Бұзық болғанмен олар да сіздің
хандығыңызға жатады ғой.
    Хан үндемеді.
    Жоқ, хан жауап қайырудан қорқып отырған жоқ, оның ойы басқада. Құлағы
анда-санда шалып қалған Тентек тӛре, Қасым тӛре... Есенгелді, Саржан деген
сӛздер тіпті миына кіріп те отырған жоқ. «Ол тӛрелерде менің қандай шаруам
бар? Бәрінің құнын құшбегі жылда беретін жиырма мың теңге күміс ақшамен
күні бұрын тӛлеп қойған жоқ па? Мейлі не істесе о істесін, тіпті сол тӛрелерді
пісіріп жесін, қыңқ десем құдай соқсын»... Қазір Мәделіханның қиялы да, ойы
да басқада. Оның бар арманы, бар кӛңілі сонау жас тоқал, бедеу шеше
Ханпадшайымда!... «Денесі де ақ жүзіндей аппақ па екен? Қос анары да қолға
қатты, кеудеге жұмсақ па екен? Иә, солай шығар. Бала таппаған әйел ғой, әлі ең
қымбатты жерінің таңы айырылмағаны, анау ақ шәйі кӛйлек жасыра алмай
тұрған жұмыр сандарынан-ақ аңғарылмай ма? Япырмай, туған әкемнің кешегі
жас тоқалы туралы былай ойлауым күнә емеc пе? Жоқ жұрт кӛрмеген нәрсе
күнә емес. Жұрт кӛрмейді деймін-ау, құшбегі ше? Бұл сұм бәрін де сезіп
отырған жоқ па? Иә, сезіп отыр. Бірақ мені осы үшін шақырды ғой? Сонда
қандай қулығы бар. Тоқал шешеме істегелі тұрған күнәм арқылы Есенгелді,
Саржан сұлтандардың қанын сатып алмақ па? Мейлі. Жаныңды ӛртеген
ләззатқа қарағанда айдаладағы түйе жүн шекпен киген қазақтардың басы неге
тұрады? Бәрібір мен де ӛлемін. Есенгелді мен Саржан да ӛледі. Ӛлім туралы
емес, ӛмір туралы ойлаған жӛн. Ал Ханпадшайым шын ӛмір, шын арман...»
    Бұлар сӛйлескелі бірталай болған. Түн ортасы да таяу. Мәделіхан біресе
Бегдербек сӛзін тыңдайды, біресе тәтті қиялға кетіп үндемей ұзақ отырады.
    — Хан ием, қандай шешім айтасыз? — деді құшбегі Мәделіханның тәтті
ойын бұзғысы келмегендей жәдігӛйлене күлімсірей сӛйлеп.
                                      53
   «Қандай шешім? Иә, Мәделіхан қандай шешімге тоқтауы керек? Жоқ,
Мәделіхан о дүниенің күнәсін бұ дүниенің қызығына айырбастауға міндетті.
Жүрек соны аңсайды. Тоқал шешенің ақ денесін бүгін түнде құшу керек. Күйіп-
жанып бара жатқан нәпсі тек соны тілейді... Ал таңертең Қоқанға қайтқаны
дұрыс. Екі түнге қалуға болмайды. Сезіліп қалуы мүмкін. Ханпадшайым
құшағы қанша қымбат болғанмен, хан тағы одан да қымбат. Әрине жүрегіңді
ӛртеп бара жатқан сусыныңды тоқал шеше қандырса, оның кӛңілін мықтап риза
еткен жӛн. Досы бар, дұшпаны бар, Ташкентке келген бос пәуескесін сый-
құрмет, тарту-таралғыға тиеп жіберу дұрыс. Бірақ сараң құшбегі қанша мүлік
берер дейсің?» Кенет Мәделіханның кӛзі күлімдеп кетті. «Арқа сұлтандары
қашан да болса жомарт келеді. Менімен жолығуға арнап шыққан болса, әкелген
сый-құрметтері де бар шығар. Соның барын Ханпадшайымға берген жӛн. Хан
тек құшақтауға ғана құмар емес екенін білсін!» Осы ойға бекінген Мәделіхан
енді Бегдербекке қарады.
   — Қасым тӛренің балалары Қоқан ханына бастарын сый ғып тарту үшін ғана
келді ме? — деді.
   Есенгелді мен Саржан қазақ елінің дәстүрі бойынша Ташкент құшбегіне ер-
тоқымы, жүген-құйысқаны күміс, жал-құйрығы тӛгілген, Арқадан келген тоғыз
қара жорға, тоғыз боз жорға, әр ер басына байланған тоғыз қара құндыз, тоғыз
қоңыр бұлғын әкелген. Арқаның аңқау батырлары қызыл тастап итті
алдағандай, осы бір кәделі сый-құрметтерімен ӛздерінің түпкі ойын ӛткізіп
кетпек болған. Бұлары ақ майды бауыр қосып асаттырғандары. Бірақ әккі тазы
қызыл түлкінің қулығын алыстан сезеді, сұм құшбегі тарту-таралғыны қуана
алғанмен, оларға терең орды қаза берді. Сол оймен ханнан сұлтандардың
әкелген жорғаларын жасырып қалды.
   — Қасым тӛре балалары сый-құрмет кӛрсетпек тұрмақ, Қоқан ханының
басын олжа етуден үміті болмасын.
   Тоқал шешеге Арқа сұлтандарының сыйлығынан ештеңе тарта алмайтынына
ренжіп қалған хан қолын бірақ сілтеді.
   — Ӛздерінің бастарын бағалай білмеген сұлтандардың құны жоқ, не істесең
соны істе, менен рұқсат.
   — Бұйрығыңызға бас ием, алдияр ханым.
   Мәделіхан енді есіней керілді.
   — Түн ортасы ауып бара ма, қалай?... — Ол алдында тұрған тағамнан
шұқылап бірер түйір жеді де, кӛгілдір жүзім шәрбатынан бір кесесін жұтып
салды, — бүгінгі әңгімеміз осымен бітсін..
   — Құп, тақсыр, — хан бетіне Бегдербек бүгіндікке алғашқы рет тікелей
қарады. — Хан ием, Ханпадшайымның қонақ бӛлмесі қасыңызда... Екі есік бір
адызда... Күзетті екі есікке де қояйын ба, әлде тек адыздың сыртқы жағына ғана
қояйын ба?
   Хан оған сынай қарады.
   — Ӛзіңіз қай жағына қойғыңыз келіп еді?
                                      54
    Құшбегі күлімсіреп тӛмен қарады.
    — Тек сыртына ғана...
    Хан да күлімсіреді.
    — Онда... Сіздің айтқаныңыз болсын.
    Құшбегі енді басын тӛмен иді.
    — Сеніміңізге рақмет.
    Мәделіхан енді ӛзін ұстай алмады. Құшбегімен келіскеннен кейін, бұдан
арғы сақтықтың қажеті жоқ деп тапты. Ол бірден Ханпадшайым бӛлмесіне
қарай беттеді.
    Сұлу тоқал шешесін кӛргенше асыққан Мәделіхан бұл сәтте ӛз ниетін ақыл
елегінен ӛткізбеді. Бұл желік алты жыл ӛткен соң қандай қанды уақиғаға апарып
соғарын ойламады.
    Аяғын асыға басып сырлы есікке қалай таяп қалғанын білмеді.
    Ал Бегдербек болса Мәделіхан кетісімен, бӛтен адыз арқылы жесір тоқал
жатқан бӛлменің тұсына келді. Тек ӛзі ғана білетін жасырын тесік кӛзден ақ
мамық тӛсектен ақ қайран санын жарқ еткізіп атып тұрып Ханпадшайымның
кіріп келген Мәделіханға құшағын жая қарсы жүргенін, екеуінің ұмар-жұмар
бола кеткенін кӛрді де, тесікті қайта жапты.
    Ол дәл осы сәтте Есенгелді мен Саржанның ӛлімін Мәделіханға жауып, ӛзін
Қасым тӛренің алдында айыпсыз етіп кӛрсете алатынына сенді. Бірақ бұл қанды
оқиға осы түнмен ғана бітпеді. Ләшкәр мен Бегдербек құшбегі: «Сенің
балаларыңның ажалына біз айыпты емеспіз, Мәделіхан айыпты, кел ӛзара
келісейік» деп Қасым тӛрені алдап шақырды. Созақтағы Телікӛл жағасында
Ләшкәр ӛз қолымен басын кесіп Ташкентке алып келді. Бұл қантӛгіс бір жылдан
кейін болды. Ал қазір... Мәделіхан мен Қасым тӛренің балаларының бірдей
қақпанына іліккелі тұрғанына құшбегі мейлінше шаттанды. Ол дым кӛрмеген
адамдай аяғын асықпай басып қонақ қабылдайтын үйге қайтып келді. Бегдербек
ӛзін күтіп отырған жендеттерге:
    — Есенгелді мен Саржан мырзаларды хан шақырып жатыр деп ертіп
келіңдер, — деп әмір етті. — Бірақ Саржанның беліндегі семсерді күні бұрын
алыңдар. Ханмен кездесерде қару тағып кіруге болмайды деңдер.
    Жендеттер келгенде Есенгелді, Саржан, Ағыбай, Ержан тӛртеуінен бӛтен
жігіттердің бәрі ӛздеріне берілген бӛлмелерінде ұйықтап қалған-ды. Хан әмірін
естіп, Есенгелді мен Саржан киіне бастады. Белбеуіне семсерін тағып жатқан
Саржанға ақ сәлделі, қатқан қара ешік-аға:
    — Ханзадаға қарумен кіруге болмайды. Сондай тәртіп бар, — деді
жайбарақат. — Тастап кетіңіз... Қайтып келген соң тағарсыз.
    Ешік-ағаның «қайтып келген соң...» деген сӛзінен Саржанның кӛңілі сәл
орнықса да, іштей, семсерін шапанының астынан бағана байлай алмағанына
жаман ӛкінді. Сұлтандарды әрине ешкім де тінтпейтін еді ғой, ал алда-жалда
қауіп туып қалғандай кез болса, қанды жүзді алмас семсер ең жақын серік емес
пе...
                                     55
    Саржан семсерін баласына ұсынып:
    — Беліңе тағып ал... — деді де бірдеңе айтуға оқталып барып кілт тоқтады.
    Бұлар далаға шықса, аулада тағы алты адам тұр екен. Бәрі де қарулы.
Бағанадан бері — үн-түнсіз жүрген Ағыбай кенет бірдемеден сескенгендей
болды. Жау тиетінін жылқы ішіндегі жорыққа мінетін ат ең алдымен сезеді
дейді қазақ, үнемі айқаста ӛскен Ағыбай бірдемеден сескенді ме, кетіп бара
жатқан сұлтандарға:
    — Біз де еріп барайық, — деп соңдарынан жүре түсті.
    Бірақ ешік-аға алдын кес-кестеп:
    — Хан ием, тек Есенгелді мен Саржан мырзаларды ғана қабылдайды, — деді
тағы да жайбарақат үнмен, — ӛзгелерің ұйықтай беріңдер.
    — әй, сен ӛзің... — деп Ағыбай ананы қолымен кейін сырғытып тастап,
сұлтандардың соңынан жүре берем дегенде, Ержан қарынан ұстай алды да:
    — Хан бұйрығы солай болса, жамандасып қайтесіз, Ағыбай аға, — деді
қобалжып тұрғандарын жендеттерге сездіргісі келмей, — одан да ат жақты
шолып қайталық.
    Ағыбай бӛгеліп қалды. Аналар ұзап кете барды. Батыр тісін қайрап тұр. Неге
екенін ӛзі де білмейді, бір мезет анау Есенгелді мен Саржан мырзаларды
қоршап кетіп бара жатқан ақ сәлделі, қанжар асынған адамдарды қуып жетіп,
семсерін оңды-солды сілтеп, бастарын қағып алғысы келді.
    Заты момын Ағыбайға мұндай ашу қайдан пайда болды, ӛзі де білмейді.
Кенет кӛз алдына баяғыда ӛткен бір алыс уақиға елестеді.
    әкесі ӛлген жылы қыс қатты болды. Тӛрт баламен қалған Дәметкеннің бар
күн кӛрері сүті бұлақтай боталы інген. Бір күні, үскірік соғып тұрғанда, ол
кездегі Қарқаралы аға сұлтаны Тәуке ұлы Жамантайдың шабармандары келіп,
Олжабай үш жылдан бері ақ патшаға шаңырақ салығын тӛлемепті деп жалғыз
інгенді ботасынан айырып тал түсте алып кетті. Даладағы үскіріктен де жаман
ақырған, қылыш асынған кілең қаныпезерлерге жесір әйелмен тӛрт жетім бала
не істей алады, жылай-сықтай қала берген.
    Ӛмірде Ағыбайға деген ең ауыр сын содан кейін басталған. Енесінен
айырылған жас бота боздаса, ең үлкені сегізге келген Манабай, Танабай,
Мыңбай үшеуі ботаның жанына барып қоса боздайды.
    Тӛрт бейшараның даусынан Ағыбайдың сай-сүйегі сырқырайды. Солардың
кӛз жасын кӛрмейін деп үйден далаға қашады.
    Мұндайда азапқа шыдай алмаған Дәметкен бір күні Ағыбайға:
    — Қалқам, мына тӛртеуін бүйтіп еңіретіп қоймайық, — деді. — Ботаны
сойып алайық, балаларға аз күн қорек болсын, күзгі жалғыз тайыншаның еті
таусылуға айналды.
    Үш кішкентай баласы ұйықтаған кезде, Дәметкен ауыз үйге ботаны жығып,
тӛрт аяғын байлап, Ағыбайдың қолына үлкен лӛк пышақты беріп:
    — Құлыным, обалы ақ патша мен Жамантайға бауыздай ғой, — деп, ӛз
қолымен бауыздатқан ботаның ажалын кӛргісі келмей үйден шығып кетті.
                                      56
    Ағыбай пышақты алып ботаның жанына барды. Бірақ ботаның мӛлдіреген
кӛзіне кӛзі түсіп кетіп еді, ал кәні бауыздауға қолы барсайшы!
    әлден уақытта «бауыздадың ба, құлыным!» деп үйге кірген шешесіне ол:
    — Апа, ертең сояйықшы, бейшара бір күн болса да жүре тұрсын, — деді.
    — Жарайды, қалқам, — деп Дәметкен кӛзіне келіп қалған жасын қолының
сыртымен сүртті.
    Ағыбай ботаны ертеңінде де бауыздай алмады.
    Сӛйткен Ағыбай, тіпті бейтаныс, жазықтары бары-жоғын білмейтін, сонау
кетіп бара жатқан жасауыл жігіттердің бастарын шауып тастамақ. Бұл қайдан
келген қанқұмарлық, жауыздық?
    Жоқ, Ағыбай табиғатынан мұндай болып жаратылмаған. Оны жауды аямас-
тыққа да, ерлікке де үйреткен ӛзіне істеген қиянат.
    Сол жалғыз түйелерін алып кеткен күннен бастап «шаңырақ салығын» сал-
ған ақ патша мен сол «шаңырақ салығы» үшін жалғыз түйелерін
шабармандарына алдыртып, жас ботасын боздатқан Жамантай сұлтанға деген
ӛшпенділік он үш жасар бала жігіттің жүрегіне қара қан боп қатқан. Сол
ӛшпенділік Жамантай мен ақ патшаға қарсы Саржан тобына әкеп қосты мұны.
Сол ӛшпенділік сансыз айқастарға араластырып жауына рақымсыз болуды
үйретті. Міне бір кезде жас ботаны бауыздауға қолы кӛтерілмеген Ағыбай, қазір
сонау топ адамды қырып салуға бар. Олар ӛз елінің жауы. Ал елге жау
Ағыбайға да жау. Ондайларды бауыздауға Шұбыртпалыдан шыққан тас жүрек
батырдың қолы дірілдемейді.
    Ержан ойға беріліп кеткен Ағыбайдың жеңінен ақырын тартып:
    — Ағыбай аға, аттарды бір шолып қайтайық, — деді.
    Бұлар жылқы жаққа бұрылған кезде, сегіз жендеттің қамауындағы Есенгелді
мен Саржан қонақ қабылдайтын бӛлмеге кіре берді. Тӛрде тәспі тартып тұрған
құшбегіне бастарын ие сәлем берді. Дәл осы сәтте сұлтандардың екі жағында
тұрған екі жендеттің жалаңаш ӛткір қылыштары жарқ етіп жоғары кӛтерілді де,
сыр етіп тӛмен ақты. Тӛмен иілген екі бас кӛтерілместен домалап жерге түсті.
Бастарынан айырылған екі дене екі-үш аттап барып сылқ құлады. Екі үш аттап
барып, аунақшып барып тынды.
    — Ел болып бас қосуды кӛксеп жүргендеріңде, ӛз бастарыңнан
айырылдыңдар ма, сабаздарым, — деп құшбегі кекете күлді. Сӛйтті де жерде
жатқан Есенгелді мен Саржанның бастары мен денелерін кӛрсетіп: — бір-екеуің
мыналарын зынданға апарып тастаңдар! Ал қалғандарың ұйықтап жатқан
жігіттерін жайғастырыңдар, — деді.
    Топ жендет әр бӛлмеде алты адамнан жатқан үш бӛлменің бірінен соң біріне
кіріп он сегіз жігітті қойша бауыздап шықты. Тек Ағыбай мен Ержан аман
қалды. Олардың бағына жендеттер ат қора жағына бармады. Ешік-аға сыртқы
есікті күзетіп тұрған мосқалдау келген жасауылды шақырып алып:
    — Сен барып әлгі екеуіне «сұлтандар келді» деп хабар бер деді.

                                     57
   Ӛздері есік алдында күтіп қалды. Қарулы Ағыбаймен кең аулада кездесуге
жүрексінді.
   Мосқал адам ерте кезде қазақ арасынан Қоқан хандығына сатылып келген
құл болатын. Ағыбайды бауыр тартып, жасырын бір-екі рет тілдесіп те қалған.
Ол кӛрші аулаға барысымен Ағыбайға болған уақиғаның бәрін айтты.
«Алысқанмен құр қаза боласыңдар, тез аттарыңа мініп қашыңдар» деді. Ендігі
айқас-
тың орынсыз екенін түсінген батыр жендеттермен ұрыспақ боп қылышын су-
ырып алып жұлқынған Ержанды еркіне қоймай соңынан ертіп, аттарға жайдақ
міне сап ауладан шыға берді. Ұйқысынан шошып оянып, шылбырына жабыс-
қан күзетші жігітті, томардай аяғымен теуіп жеберіп, шалқасынан түсірді.

ІV

   Күншығыс жақты сынық тағадай қоршай кӛмкерген кәрі Қаратау алыстан
қара-қошқылданып кӛрінеді. Кей тұстары ат жалды, түйе ӛркештеніп ирелеңдеп
жатыр. Селдір бу, жеңіл тұманнан ада, ашық аспанмен аймаласқан қатпар тасты
қырқа, адыр үсті кӛгілдір тартады. Кешкі зауал шақ. Ақырғы сәулесін жартас
басында ойнатып, күн де батып барады. Қаратаудың батыс жақ еңісінде иін
тірескен қалың ауыл отыр. Аралары, ұрыс кезіндегідей, жақын. Қыз емшектеніп
қатар келген жақпар тасты қос адырдың қойнауынан бұлқып атып мӛлдір сулы
жіңішке ӛзен ағып жатыр. Осы ӛзеннің сағасын құлдилай алқақотан қонған
ауылдың үстінен бықси жанған шала тезектің түтіні кӛкке кӛтеріледі. Кӛл
жағасына ӛлең қуа қонған кӛп ауылдың біреуі ғана кілең ақ үйден. Ӛзгелерінің
дені кӛнетоз бозғылт, қараша үй, тозығы жеткен лашық, күркелер... Сырт
кӛріністеріне қарап бәлендей бай деп айту да қиын. Кешкі жайылыстары
бірімен бірі қосылып кеткен әр ауылдың тұсында ойдым-ойдым түйе, қара мал.
Тек кӛгілдір далаға бұраң-бұраң шимай салып аққан жіңішке ӛзен бойында
сонау тӛмендегі жалтыраған кӛл жағасында шашыраған тас тәрізді жамыратып
жіберген қозылар мен бірге бірталай қой-ешкі кӛрінеді. Одан әрі Қаратау
қойнауына қарай бозаң, қылаң түсті үйір-үйір жылқы ала-құла боп ӛріп барады.
Кӛбі жарау, құлынды жылқы аз. Шамасы олар алыстағы жайылымда тәрізді. Ал
мынау құлын-тайлары ауық-ауық бүйірден бӛліне шапқан шағын жылқы
сауынға арнай ауыл маңына ұсталған тәрізді. Сойыл, құрық ұстаған он шақты
жылқышының анда-санда құр-құрлаған айқайы тынық кеште сампылдап
естіледі.
   Бұл екі жыл бұрын ата-мекен Қаратау қойнауына, осы жақта қалған
Қоңырат, Қыпшақ рулары мен Бестаңбалы жеріне кӛшіп келген Қасым тӛре мен
Алты, Тоқа, Алтай, Уақ ауылдары еді. Сонау ортадағы бозаңынан ақшылы
басым елу үй Қасым тӛренің ауылы. Абылайханның бел баласының бірі болға-
нымен Қасым тӛре асқан шонжар емес, сондықтан бұл маңда ӛрген малдың да
қарасы оңай-ақ кӛзге түседі. Уақ, Тоқа, Алты да Арғынның ӛзге руларына
                                     58
қарағанда шағын ауқатты рулар. Оның үстіне Арқаның кӛк шалғынына
үйренген мал, Қаратаудың ши мен кӛкпек араласқан бозаңын жерсінбей,
бәлендей ӛрбіп, ӛсіп кете алмаған.
   Осы ауылдардың Қазықұрт жағындағы бір биік тӛбе басында бір адам тұр.
Қой-қозысы маңырап, балалары жылап азан-қазан болып жатқан ылдидағы
жұрттан қашып шыққандай.
   Сонау кӛз ұшында ноқаттай болып кӛрінген кӛк тұйғындай қиялы әлдеқайда
алыстап кеткен.
   Бұл — орта бойлы, кең жаурын, арықтау тарамыс денелі, жатаған келген ат
жақты сары сұр кісі. Сәл қызғылт тартқан қыран кӛзді, жуан балуан мойынды.
Ашық жүзіне жараса біткен сәл келтелеу қыр мұрнының астында шағын ғана
мұрты бар. Қою шоқша сақалы сүп-сүйір. Сақал-мұрты күңгірт сары. Басында
жарғақ тысты құндыз тымақ, қара мақпал жеңіл құндыз ішігінің сыртынан
бозғылт түйе жүн шекпен жамылған, Аяғында атқа мінуге ыңғайланып тігілген
орта қоныш кӛк салмен ӛрнектелген саптама етік. Отырған отырысында, тұрған
тұрысында ілтипаттық пен тәкаппарлық қатар аңғарылады. Сәл шегір тартқан
ӛткір қырағы кӛзі қарағанда адамның ту сыртынан ӛткендей. Сараң қимылы,
жұмыла біткен жіңішке еріндері, аз сӛйлеп, кӛп тыңдайтын адамды сездіреді.
Егер тұлғасына, кӛңіл райына қарасаң ішінде тұнып жатқан үлкен ақыл,
бұлқынып сыртқа шыққысы келген жігер барын ұғасың.
   Бұл Абылайханның немересі, Қасым тӛренің ортаншы ұлы Кенесары еді.
   Кенесары осы тӛбеге шыққалы едәуір мезгіл ӛткен. Ол қазір қалың ойда.
Есіне кешегі Нысанбай жыршының сӛзі түсе берді. Ел аралаған әрі сыншы, әрі
жыршы Нысанбай ақын, ақ кигізге малдасын құрып отырып ап, Қасым тӛренің
алдында Шыңғыс шежіресінің біраз жерін қисса етіп айтып берген.
   Ол монғолдармен іргелес Керӛлең, Онон ӛзендерінің бойында кӛшіп жүрген
Керей руының қалайша Шыңғысханның алғашқы жемі болғанын күңірене жыр
етті. Бір мезет Орхон, Ом, Ертіс ӛзендерінің жағасындағы Найман, одан тӛмен,
осы күнгі Сарыарқаның солтүстігі мен батыс ӛңірін жайлаған Алшын, Қыпшақ
руларының Шыңғысханға қалай бағынғанын желдірте ӛтті. Содан кейін Арғын,
Найман, Керей, Қыпшақ, Қоңырат, Алшын сияқты белді рулардың
Шыңғысханның үлкен баласы Жошының Ұлысына бағынып, Батуханның
Алтын Ордасының негізін қаласқанын, Сарыарқа мен Еділ, Жайық бойын еркін
жайлағанын бір шолып кетті. Жетісудағы Үйсін, Дулат, Жалайыр руларының
Жағатай ұрпақтарының иелігіне қалғанын да жыр етіп ӛтті.
   Енді Нысанбай жыршы қарағайлы кәрі домбырасын екпіндете ұрып Жағатай
мен Жошы ұрпақтары нешеме жүз жыл бойы осы ұшы-қиыры жоқ кең даланы
билегенін мақтан етті. Алайда бірімен бірі хандыққа, баққа, жерге таласып
рәсуа боп, Алтын Орда ыдырағаннан соң Жошыдан шыққан Керей, Жәнібек
сұлтандар Шу бойында әлімсақтан бері келе жатқан Арғын, Қыпшақ, Үйсін
тәрізді, кӛне тайпаларға бірте-бірте Уақ, Тарақты, Керей, Найман, Қоңырат,
Дулат, Жалайыр, Бестаңбалы секілді түркі тілдес руларды қосып қазақ
                                     59
хандығын құрғанын мадақ етті. Содан кейін Жәнібектің баласы Қасым ханның
кезінде қазақтың айбынды ел болғанын бір мақтаныш етіп берген. Нысанбай
жыршы сәл дем алып шежіреге қайта кӛшкен. Бұл жолы Қасым ханнан соң
қазақтар аз уақ тағы да быж-тыж болып келіп, тек Хақназар кезінде ғана
қайтадан бас қосып, іргелі ел болғанын, Тәуекел, Есім, әз Тәуке хандардың
тұсында тасы ӛрге домалаған, сырт дұшпандар шеніне келе алмаған айбынды
мемлекетке айналғанын кӛзі от шаша отырып жырға қосты. Кең байтақ жерді
алып жатқан үш жүзден құралған елдің ауызбірлігі күшті болғанын, үнемі бір
жағадан бас, бір жеңнен қол шығарып отырғанын дәріптей келе:
Арғын болсаң Алтай бол,
Найман болсаң Матай бол,
Алшын болсаң Адай бол,
Бұл үшеуі болмасаң,
Қайсысы болсаң сонысы бол,
Мейлің құдай бол! —

деп қазақ елінің ең жауынгер руларын шашпауларын кӛкке кӛтере бір шыр-қап,
осы бірлестік Тәуке хан ӛлісімен тағы бұзылғанын, әр тайпа сұлтандары
хандыққа таласып елдің шырқын кетіргенін айтып берді.
    Содан кейін Нысанбай жыршы қарағайлы кәрі домбырасын еңкілдете
жылатып, іле-шала Қаратау мен Шу, Сарысу мен Сыр бойын жайлаған қалың
қазақты қалай Жоңғар ханы Сыбан Раптан шауып, «Ақтабан шұбырынды —
алқа кӛл сұламаға» ұшырағанын мақам етті. Ұлы жүз бен Кіші жүздің кӛп
ауылдарының Арал мен Атырау теңізінің жағасына, ал Орта жүздің Есіл, Нұра,
Тобыл ӛзендерінің жоғарғы саласына кӛшкенін әдейі тоқтай айтып кетті.
Алдымен Кіші жүздің ханы Әбілқайырдың, бір жылдан кейін Орта жүздің ханы
Сәмекенің Россия патшасына бағынғанын, сонан «Ақтабан шұбырындыдан»
отыз үш жыл ӛткеннен кейін Қытай патшасы бір миллионға таяу қалмақты
қырып Жоңғар хандығын құртқанын бір мәлім етті. Осы шақта Найман, Керей
рулары                                                             бұрын-
ғы ӛзінің ата-мекен жері Тарбағатай тауы мен Қара Ертіс бойына кӛшіп
кеткенін мақұм әуеніне сала зарлана қалды.
    Осыдан соң Нысанбай жыршы әр жүздің әйгілі хандары әбілмәмбет, Барақ,
Нұралыларға қысқа-қысқа сӛз тастап, үш жүздің басын қосу жолында күрескен,
кейін Абылай деген атпен хан болған әбілмансұрға тоқтаған.
    әбілмансұрға келгенде Нысанбай жыршының екі кӛзі оттай жайнап, күре
тамыры білеудей боп, кең тамағы торғай жұтқан қурай жыланның кӛмейіндей
ісініп кетті. Домбырасын бәйге атына шапқандай сабалай ұрып, жыр шумағын
құшақ-құшақ лақтырды. Енді Нысанбай домбырасын лақтыра ойнатып,
Абылайдың Қоқанға қарсы шыққанын, Сайрам, әзірет, Шымкент, Созақ секілді
жеті қаласын алып, Ташкентті қалай бағындырғанын, ӛзіне сес кӛрсеткен
қырғыздың қалың қолды манаптарын Қызылсу, Шәмсі ӛзендерінің Шуға
                                    60
құятын сағасында кездесіп, «Жәйіл қырғыны» деп аталатын ұрыста қалай
жеңгенін айт-қанда екі кӛзі қанталап, қоянға түскен бүркіттей шаңқылдай
серпіп, тіпті долданып кетті. Әбілмәмбет сұлтанның есігінде жүргеннен бастап,
торғауытқа кӛрсеткен ерлігі мен ел басқарар ақылдылығы арқасында Орта
жүзге хан атағына ие болғанын жыр еткенінде шабар бурадай тіпті құтырынып
алды. Ақын енді алпысқа келген Абылайды үш жүзден шыққан ӛңшең қасқа
мен жайсаңдарының шешімі бойынша Телікӛлдің жағасында жұрт ақ кигізге
кӛтеріп Үлкен хан сайлағанын толғағанда тӛбесі кӛкке тигендей екі кӛзі
жайнап кетті. Бірақ Россия қатын патшасы қазақ елінің басын біріктірудің
қауіпті екенін ойлап тек ӛлерінен екі жыл бұрын ғана оны Орта жүзге хан етіп
указ бергеніне бір тоқтап, сол Абылайдың жетпіске келгенше ыңғайына қарай
біресе Россия патшасына, біресе Қытай боғдыханына икем кӛрсетіп,
Түркістаннан бастап Есіл, Нұра бойына дейін кӛшкен қалың қазақтың
еркінділігін жоғалттырмай ел ғып сақтап ӛткенін тағы да бір алуан жыр ғып
шырқатты.
   Бәйгеге шапқан жүйріктей, жыр желісінен маңдай тері бұршақтап аққан
Нысанбай ақын, бір мезет Абылайға Атығай — Қарауыл рулары алты қызын
беріп, оның үстіне Абылай қарақалпақтан бір, қалмақтан бір қыз алып, олардан
отыз бір ұл, қырық қыз кӛргенін аса бір асқан жыр етіп толғатты.
   Дауысы қарлығып болдыруға айналған Нысанбай тек ел жатарда ғана
Абылайдың қарақалпақ әйелінен туған Уәлидің Россияға қол шоқпар болып
кеткенін, қалмақ қатынынан туған Қасым тӛренің әке жолын қуып, қазақтың
басын қосамын деп бәйек болып жүргенін мадақтай келіп, кенет оқшау отырған
Кенесарыға қарай:

Абылай жолы ауыр жол:
Батыр Кене, біліп қой.
Абылайдай берік бол,
Алам десең абырой, —

деп ұзақ жырын бітірген.
   Үйдегі жұрт жетпіске жуықтаған Қасым тӛренің бетіне қарап тына қалған.
Ӛйткені мұндай сӛз тӛре бар жерде дәстүр бойынша тек қолбасшыға ғана
айтылатын. Ал Қасым тӛренің соңынан ерген Ўскердің қолбасшысы Саржан
сұлтан, Кенесарының ерлігі мен айлакерлігі жұртқа қанша аян болса да,
даңқымен әзірге о тек батыр деген атқа ғана ие еді. Алдында ағалары
болғандықтан ӛзі де «қолды мен басқарайын» деген ойдан аулақ-ты. Нысанбай
жұрттан асқан сыншы. Бұны осы отырғандардың бәрі де біледі, Нысанбай
қасиеті Қасымға да аян...
   Қасым тӛре жолды әзірге Саржан мен Есенгелдіге бергенмен түбі Абылай
жолын алып жүрер ортаншы ұлы Кенесары мен кіші баласы Наурызбай болар
деп те үміттенетін. Нысанбай сӛзінің ӛз ойынан шыққанына ол іштей
                                     61
«қателеспеген екем, мен аңғарғанды сыншы ақын да аңғарған екен» деп ойлады.
Бірақ ӛзіне самсай қараған кӛзді байқамағандай, домбырасын қасына қойып
терін сүртіп жатқан Нысанбайға:
   — Кӛп жаса, ақсаңдақ жүйрігім, — деді, — кӛңілімізді бір кӛтеріп тастадың
ғой.
   Қасым тӛре Есенгелді менен Саржаннан бір айдан бері хабар ала алмай іші
бітеу жараға толы еді. Суық хабар сумаңдап әп-сәтте-ақ тарайды ғой. Еш
жаманаттың естілмеуі Саржан мен Есенгелді сау дегендей жұбаныш беретін.
   Қасым тӛренің оқыс аталған Кенесарының атын хош кӛргендей болуы
ортаншы ұлына үлкен сенім артатынын танытты. Жұрт та мұны аңғарса керек.
   Қазір Кенесары осы жайларды әлсін-әлсін таразыға салуда. Әрине, қазір
атасы Абылай ханның заманы емес. Ол кезде Россия патшасының әскері де Ақ
Жайықтың арғы бетінде болатын. Қарт Қожақ шежірешінің бала күнінде,
Абылай атаң хан болар жылы Қызылжар қорғаны, одан жиырма бес жыл бұрын
Ескі Семей, сол жылдары Қараӛткел, Баянауыл, Қарқаралы бекіністері салынды
деп отыратыны әлі есінде.
   Кенесары батыр қазақтардың ӛз тәуелсіздігінен айрылуының ең басты себебі
— «ортақ ӛгізден оңаша бұзау артық» деп қарайтын ел ағаларының ауыз бірлігі
жоқтығынан деп білетін. Сол қазақтың басын қосуға бола ма? деген сұраққа ӛзі
де жауап бере алмайтын.
   Тек соңғы кезде ғана бір жауаптың ұшығын тапқан тәрізді.
   Ол ұшық Абылай атасының заманы мен қазіргі ел жағдайында жатқан
секілді.
   Абылайдың тұсында Россия патшасы Сарыарқаны тӛңіректеп бекініс
салғаны болмаса, бәлендей ішіне кіре қоймаған-ды. Сондықтан атасы Абылай
біресе Россияны еміндіріп, біресе Қытайды дәмелендіріп екі ортада
бостандығын сақтап жүре берген. Ал қазір қазақта ондай мүмкіншілік жоқ. Бір
жағынан әбден орын теуіп алған патша әскері болса, екінші жағынан қазақ
жерінің бүкіл оңтүстігі мен Сыр бойын басып алған Қоқан мен Атырау, Арал
тұсынан Үстірт, Маңғыстауға дейін ӛкімін жүргізген Хиуа хандықтары тұр.
Абылай кезіндегіден қазір қазақ елінің басын қосудың қиындығы да, жеңілдігі
де осында деп түсінеді Кенесары.
   Ашынған жолбарыс ажалдан шошынбайды. Қазір қазақтың қалың бұқарасы
осы ашынған жолбарыс тәрізді. Үш жақтан бірдей қадалған найза, қазақты да
оятқандай. Кеше сонау Ұлытаудан Құдайменді батыр келген. Ол Жоламан мен
Иман батырдың сәлемдемесін әкеліп, қазір Сарыарқаның қай қиырында болса
да ақ патшаға қарсы шығатын жұрттың кӛп екенін айтқан. Бастайтын жан болса
еретін жұрт бар деген. Ал Сарысу, Шу, Сыр бойы қазақтарының да күйі белгілі,
ұран салып, ту кӛтерсең соңыңнан еруге дайын. Хиуа ханының қиянатына
шыдамаған Адай, Тама, Табын, Шӛмекей, Жаппас, Шекті рулары найзаларын
жалаңдатып, қан жұтып ол отыр.

                                     62
    Қазір бас кӛтеруге ең бір қолайлы кез. Қиянат жанын жеген бұқара қураған
шӛп тәрізді, от тисе болды-ақ лап етіп бүкіл Сарыарқаны, Сыр бойын, Жайық,
Маңғыстау, Үстірт даласын алып кетуі ғажап емес.
    Абылай ханның қай қатынынан тараған ұрпағын алсаң да, тастай берік,
ұйымшыл. Әсіресе Қасым тӛре ұлы-қызы: Есенгелді, Саржан, Күшік, Мұса,
Кенесары, Наурызбай, әбілғазы, Кенесарының апасы батыр Бопай, олардың
балалары Құдайменді, Ержан, Иса, Қошқарбай, әбілпейіз. Қасымның інісі
Дайырдың балалары Тәті, әті, Сатыбалды, оның баласы Қалдыбай, бәрі ӛзен
қайда құйса, тамшы да сонда құяды дегендей, үлкені қайда бастаса, ӛзгесі
соңынан еруге бар. Нағыз бір ұялы кӛкжал қасқырлар тобы дерсің. Тек аталас
Күшік қана бозӛкпелеу. Әкесінің айтқанына тек қатігез бауырларынан
қорыққанынан ғана кӛнетіндей. Бір биеден ала да туады, құла да туады, бір
шіріген                                                               жұмырт-
қа кімді бүлдірер дейсің дейді ішінен Кенесары.
    Аға алдына түсу Қасым тӛре балаларының арасындағы дәстүр емес, сӛйтсе
де ағалары Саржан мен Есенгелдінің қылығына Кенесары түсінбейді. «Несіне
Ташкент құшбегісінің алдына барып тізе бүкпек? Қас дұшпаннан тіленіп не
табады олар? Қастың аты қас, сенің дос емес екеніңді Ташкент құшбегі білмей
ме, басыңды име. Одан да ӛз керегіңді ӛзің кӛк найзаның ұшымен, ақ білектің
күшімен тартып ал. Сонда ғана жауың сеніменен санасады, ал қолыңды жайып,
тізе бүксең, сені ол құл санайды. Құлдың тілегін кім орындаған? Жоқ, билік
ӛзіме тиер болса, бұның бірін де істемеймін. Не болса да дұшпандарыммен
алысып ӛлемін. Ағаларыма да соны айтам... Тек ӛздері сау қайтса екен!»
    Кенесары тағы да ойға шомды.
    «Абылайдың жолын қуу — бүкіл қазақтың басын қосып, үш жүзді билеу
деген сӛз.
    Үш жүзді билеу — сұлтан атаулыны аяғыңа жығылтып, Әбілқайыр, Сәмеке,
Нұралы, Бӛкей, Серғазы, Уәли ұрпақтарын ӛзіңе табындырып, барлық қазақты
аузыңа қарату. Үш жүздің баласын қойдай ӛргізіп, қозыдай кӛгендеу. Сонда
ғана Абылай ханның қалмақ әйелі Хочадан ӛрбіген ұрпақтарының ежелгі
арманы орындалады. Қазақ елінің жаудан жерін, еркіндігін қорғау мен Үш
жүзге Қасым тӛре балаларының үкімін жүргізу — қазір бір тілек, бір мақсат. Ал
осы тілек, осы мақсаттың орындалуына ең қолайлы кезең бүгінгі кезең. Ӛзінің
тәуелсіздігін қорғауға кӛтерілгелі тұрған халық, егер бастай білсең хандықты,
Үш жүзді билеуді саған ӛзі алып бергелі тұрған жоқ па?!»
    «Бұдан былай қарай мұндай сәтті кезең тумауы мүмкін. Россия патшасы,
Қоқан, Хиуа хандықтары тәрізді жауларымыз халықтың еңсесін мықтап тұрып
бір түсіріп тастаса, қызба қанды қазақ қайтадан бас кӛтере алмайды.
    Жоқ, бүгінгі күн — ең қолайлы күн. Тәуекел не болса да айқасты бастау
керек! Бірақ айқасты қай тұстан бастаған жӛн?! Үш дұшпанның қайсысының
бізге салғалы тұрған шырғысы берік, ең алдымен соны үзу керек!».

                                     63
   Кенесары енді қабағы қарс жабылып, ӛзінің қойған сұрағына шешім іздеп ой
теңізіне біржолата сүңгіді. «Қоқан мен Хиуа хандары мейлінше тас жүрек,
жеңілсең қанға бояйды, қарамағындағы азғантай қазақты түгелімен қырып тас-
таудан тайынбайды. Ал Россия патшасы ондай емес. Кейбір қанішер
шенеунектері болмаса, қалың бұқараны аты-жӛні жоқ қыра бермейді. Оққа
байлап, Сібір айдаса тек бетке шығар жақсыларын ғана айдайды. Үлкен жұрт
сӛйтіп қашан да кең пейілін танытпай қалмайды. Ал Қоқан, Хиуа хандықтары
ше? Бұлар қорқау қасқыр тәрізді. Жан кетіп ӛлексеге айналсаң, ӛлексеңді де
талай береді. Тек қорыққандарын ғана сыйлайды. Оларға бой кӛтеріп, күш
жинағанда ғана тиісу керек. Егер әлдеқалай ондай күн туса аянып қалуға
болмайды. Қоқан мен Хиуа ӛздері қырған он мыңдай ер азамат үшін жауап
берсін. Ауғанстанға, Персияға күңдікке сатқан қазақтың қыз-қатындарының
қарғысының азабын тартсын.
   Кенесарының соғысты ең алдымен Россия патшалығымен бастауды қалап
алуына басқа да себептері жоқ емес. Патша солдаттарының бекініс, зеңбірек,
карабин штуцерлері болса, қазақтың далиған жалпақ даласы бар. Егер тығылар
жыңғыл, жықпыл сайы кӛп болса, қыр қоянын арлан тазы да ұстай алмайды.
Арқаның жері мол, бір шеті Қарқаралыдан Ақ Жайыққа, екінші шеті
Қызылжардан Бетпақдалаға дейін созылып жатыр. Қалай ойыссаң да жер
жетеді, тек үзеңгің берік, қайтпас қажырың болсын. Ал зеңбірек сүйреткен
патша әскерінің мұндай мүмкіншілігі жоқ. Оның үстіне Орта жүз кӛп ел. Бәрін
бірдей кӛтере алмасаң да, соңыңнан еретіндер табылады. Әлің жетпей қуғынға
түсер күн туса, батырлықты құрмет тұта білетін қазақ, кейбір ішіндегі әзәзілі
болмаса кӛрер кӛзге ұстап бермейді. Ең болмаса Абылай ханның аруағын
сыйлайды. Ал Қоқан мен Хиуа жерінде бұндай жағдай жоқ. Сыр бойы, Үстірт,
Маңғыстау, Арал маңындағы кӛшіп жүрген қазақтардың шынтуайтқа келгенде
басын қосу оңай іс емес. Қоқан, Хиуа хандарын жеңу үшін Жетісу, Алатау,
Қарақалпақ ӛңіріндегі ағайындардың да бас кӛтеруі керек. Оған сену қиын.
Үйсін, Дулат, Алатауды жайлаған кӛп қырғыз, Арал бойын мекен еткен
Қарақалпақ сенің сӛзіңді сӛйлеп, жоғыңды жоқтай ма? Ӛз ошағының басы аман
болса, сенің қан тӛккеніңде несі бар. Қоқан, Хиуа хандарының да күштілігі
осында жатқан жоқ па, олар кімнің жүрегінің қалай соғатынын біледі. Қырғыз,
қазақ, қарақалпақ бірігіп бас қоспайтынын сезеді. Бүкіл Жетісуды алып жатқан
Үйсін, Дулат та дұшпаныңмен шын белдесіп қалғаныңда сенен бӛлініп жауға
тастап кетуі де мүмкін...
   Жоқ, оларға сенуге болмайды. Үйсін, Дулат, Қырғыз, Қарақалпақ ӛз басына
Орта жүз бен Кіші жүздің ауыр жағдайы түссе ғана атқа қонады. Ал оның бер
жағында олардан не үміт, не қайыр!
   Кенесарының Арқаға оралғысы келуіне тағы да бір себеп бар. Ол — кек.
Сәмеке, Бӛкей, Уәли тұқымдарынан шыққан аға сұлтандарды Қасым балалары
ӛртеп жіберуге бар. Бұл ескіден келе жатқан ескі егес, ел билігіне таласудан
шыққан бақастық. Әсіресе Қасым балаларының ӛші Құдаймендінің
                                     64
Қоңырқұлжасында, Уәлидің баласы Шыңғыс пен оның шешесі Айғанымда,
Бӛкей тұқымынан шыққан Тәукенің Жамантай, Құсбегі мен Жантӛренің Ахметі
мен Арыс-танында. Бұл аға сұлтандар Кенесарының да ең аямас жаулары.
Балық басынан шіриді, қазақ жерін ақ патшаға беріп отырған осы аға сұлтандар
деп кектенеді Кенесары.
    Егер Арқаға барса, ең алдымен осылардың ауылын шауып, ежелден келе
жатқан ерегестің бір түйінін шешпек. Қызын күң, баласын құл қылып, табанына
бір салмақ. Онсыз әбден қансырап алған кӛңіл жұбанар емес.
    Бірақ олар Кенесарыға оңайлықпен бой бере ме? Олардың да соңынан ерген
қыруар ел бар. Қолдарында қару-жарақты жүздеген жасағы, сарбаздары тұр.
Оның үстіне қол ұстасқан ақ патша әскерлері де қастарында.
    Кенесарының бір тірелгені ең алдымен осы аға сұлтандар мен патша
әскерінің арасына ши жүгіртіп кӛру. Шамасы келсе Сібір мен Орынбор
губернаторларын ӛзімен санасатын етіп алу.
    Ол үшін Кенесары барысымен соғыс ашпайды. Алдымен губернаторлармен
тіл табу жолын іздейді. Ӛзінің бірнеше тілегін қағаз жүзінде алдарына қояды.
Егер губернаторлар сол тілектерді қабылдаса, Қоңырқұлжа, Ахмет,
Жамантайлардың соңынан ерген жұрт та бұнымен санасатын болады. Ондай
жағдайда, алты басты айдаһар болса да Қоңырқұлжа, Ахметтерден ӛш алу
оңайға түседі.
    әрине, онымен Кенесары сүйек тиген тӛбеттей ұпайым түгел деп ӛз бетіне
кетпейді. Абылай атасының жолын қуып үш жүздің ханы атанбай тоқтамайды.
Ең болмаған күнде ата тағын алып, Орта жүзді билейді. Сондықтан бір тілектен
кейін бір тілек талап етіледі, бәрібір ӛз дегеніне жетпей қоймайды.
    Ал генерал-губернаторлар алғашқы қойған тілектерін қабыл етпесе не
істейді? Онда шешінген судан тайынбайды, соғыс ашады. Және ол соғысты ең
қас жауы Қоңырқұлжаның ауылын шабудан, Қоңырқұлжа приказы Қараӛткел
бекінісін алудан бастайды.
    Абылайдың алдында ғана Орта жүз хан кӛтерген қырық мың жылқы айдаған
Сәмекенің ұрпақтары Құдайменді балалары десе, Кенесары ұйқысынан шошып
оянады. Аға сұлтан Қоңырқұлжа мен Кенесары арасында тек қана ежелден келе
жатқан ел билеу, қоныс тебуден туған ата дауы емес, бастары кӛрге кіргенше
кешірілмейтін уыты қанға сіңген ӛшпендік бар. Сол ӛшпендік, кешірілмес
қастықтың енді ақ патша мен қазақ елінің арасындағы үлкен саясатқа да ықпалы
тимек. Кенесары орнынан түрегеліп, сәл ерсілі-қарсылы жүрді де, қайтадан ой
шумағын тізе берді.
    «Хандыққа таласудың екі жолы бар. Оны сан айқастан ӛткен Кенесары
жақсы біледі. Бірі саған хан билігін әперем деген халықтың артында тұрып
басқара білу. Екіншісі соңынан ерген қолдың алдында жүріп ерлігіңмен ӛзіңе
тартып алу.
    Хандыққа жүз бен жүз, ру мен ру таласса, жұрттың арт жағында тұрып елді
қырғынға айдап салып, ақыл-айламен, зұлымдық-жауыздықпен мұратқа жетуге
                                     65
болады. Ал бүгінгі таластай, қалың бұқараның тәуелсіздігін қорғау арманы мен
сенің жұрт билігін қолға алам деген кӛкейкесті тілегің ұштасып жат-
қанда, соңыңнан ерген қолдың артында емес, алдына шығу қажет. Сонда ғана
саған қара халық сенеді, соңыңнан ереді. Бұқара ӛз басыңның қамы үшін емес,
халқың үшін алысып жүргеніңді кӛзбен кӛргені жӛн. Сӛйткен күнде ғана,
арманыңа жетесің. Халық ӛзі арманыңа жеткізеді».
    Осындай шешімге келген Кенесары, кенет тізесін бүгіп беліндегі Исфаған
шебері соққан наркескенін суырып алып, қылшылдаған суық жүзінен сүйді.
    — Анадан қорқақ болып тумап едім, — деді кенет даусы дірілдеп кетіп, —
арманыма жеткенше қорқақтық білдірсем ӛз қанымды ӛзім ішейін, осы сертіме,
түсі суық наркескен, сен куә бол!
    Ол наркескенін қынына салып, енді кӛтеріле берем дегенде, арт жағынан
сыңғырлай шыққан әйел даусы естілді.
     — Тӛрем-ау, намаз оқып жатырсың ба?
    Бәйбішесі Күнімжан екенін Кенесары қарамастан таныды. Түрегеліп, тізесін
қақты да, қарсы жүрді.
    — Жәй әшейін, семсерді тасқа салып дүзін сынап жатыр едім.
    — Қас болатты жау жүрегіне салып сынамас па?
    — Оның да жӛн.
    Кенесары әйелінің сӛзіне риза болып қалды.
    Күнімжан биыл жиырма алтыға шыққан. Оймақ ауыз, құмай кӛз, қара
торының сұлуы. Екі бала тапқанына қарамастан, сұңғақ бойына жарасқан тіп-
тік қос жұмырықтай қос анары алтын жамбылы алқасын тырсылдата керіп, аш
белі үзіліп кетердей талып, мықынынан тӛменгі бура санды бӛксесін мейлінше
айқындап тұр. Үстінде шытырма ақ жібек кӛйлек, кӛгілдір торқа оқалы қамзол,
оның сыртынан шетін құндызбен әдіптеген дүрия қызыл шапан, басында ақ
меруерт ӛрген, алтын теңгелері кӛзіне түсе салбыраған қызыл барқыт сәукеле.
Сыртынан ақ торғын шәліні кӛмілдіре жамылған. Құлағына таққан үш буынды
сырғалары мен арқасына тӛгіле түскен тоқпақтай қалың шашының ұшындағы
тӛрт қатар шолпысы патшаның кілең бір сомдық алтын ақшасынан
қиыстырылған. Батырдың алдында ӛзін-ӛзі қымсынбай ұстауы, былқ-сылқ
басып қасына бұрала келуі, ерке бәйбіше екенін аңғартады.
    Расында да «жазығы қатын демесең, қыздан артық салдығы» деп Жүсіп қожа
ақын айтқандай, Күнімжан Кенесарыға ақылымен де, сұлулығымен де әбден
ұнаған әйелі. Шыққан тӛркіні де Қасым тӛреден салтанаты мен байлығы кем
емес, арғынның шонжарларының бірі әлке Байдалы тұқымы.
    Мынау үстіндегі торқа, дүрия киімдері мен алтын білезік, алтын шолпы,
алтын жүзіктің бәрі де келіншек боп түскенде осы тӛркін берген жасауы.
    Кенесары мен Қоңырқұлжаның бітіспес қас-жау болуларының да бір себебі
осы Күнімжанда...
    Кенесарының батыр атанып, атағы Сарыарқаға жаңа жайыла бастаған кезі
еді. Ұлытауды жайлаған Жырық руының байы Сандыбайдың Ердені осы ӛңірге
                                     66
правитель болып тағайындалып, ат шаптырылып, балуан белдескен үлкен той
болған. Осы тойға бір топ жігітпен Кенесары да келген. Ондағысы тар жол
тайғақ күн туып, Кӛкшетауда бекініс салынып, кӛңіл қобалжи бастаған соң,
Ұлытау маңын бір шолып қайту еді. Алты алаштың алғашқы басын қосқан
хандарының бірі Алашахан да осы жерде қайтыс болған. Ұлы Жошы хан да осы
тұсқа қойылған, Ұлытаумен іргелес Кішітаудың басында Едіге батырдың да
қабірі бар, Ақмешіт әулие де осы арада жатыр. Ұлытау қазақ елінің атамекен
кіндігі. Бұны кӛруді Кенесары да ӛзіне парыз санайтын. Бәйгеде сойылға ат
жығылып, кӛкпарда кісі ӛлген ұлан-асыр осы тойдан қайтып келе жатып,
Арғынның Алтай, Тӛртуыл рулары жайлап отырған Терісаққан ӛзеніне келіп,
азырақ ат шалдыруға аттарынан түсе-түсе қалған. Астындағы сәйгүлік жүйрігін
атқосшысына беріп, Кенесары қалың талды жағаға барған. Таң алдында ғана
жаңбыр жауып ӛткен-ді. Сыңсыған тал арасы тымырсық бүк екен. Кенесары
пысынап кетіп, азырақ салқындап алайын деп сылдырап жатқан суға
таяғанында шағын келген Терісаққанның бергі ағымында кӛк толқынмен ойнап
жүзіп жүрген екі қызды кӛрді. Ауыл кӛшіп жатқан кез, сірә, кӛшжӛнекей
шомылып алғысы келген тәрізді, киімдері мен шідерлеп қаңтарып қойған
аттары арғы бетте. Кенесары алғашқыда айдалада пайда болған бұлар перінің
қыздары шығар деп ойлап қалған. Әсіресе алдыңғы қыз бір адамның аузының
суы құрығандай сұлу кӛрінген. Қамшының тіліндей етіп ӛрілген қос бұрымы
кӛк                                                                        тол-
қынмен ойнап жыландай иреңдеп, сымбатты денесі, су астында ақ сазандай
бұлықсып, еріксіз кӛзін тартып әкеткен. Тек арғы беттегі аттары мен үюлі
тұрған киімдерін кӛргенде ғана Кенесары есін жинай бастаған.
    — Арсыңдар ма, арулар? — деген ол қыздардың арғы жағаға қарай бұрыл-
ғанын кӛріп, кетіп қалады екен деп қорқып.
    Алдыңғы тана кӛз жапалақ сары қыз «Ойбай, кӛтек!» — деп дауыстап
жіберіп, суды екі аяғымен сабалай арғы бетке қарай жүзе жӛнелді де, соңғы
қара торысы мойнын бұрып кейін қарап, жағада тұрған Кенесарыны кӛріп
тоқтап қалған. Түрегеліп жүзіп, тек судан басын шығарып:
    — Бар боларсыз, мырза, — деп сәлем берген.
    Сӛйткенше жағаға Кенесарының жолдастары да келген. Әдеттегі қалжың-
әзіл басталған. Аш денесін жігіттерге кӛрсетіп судан шығуға ұялып тұрған
қыздар, жағадағы Кенесары екенін естіп, не қыларын білмей сасқан. Кенесары
тобы әзіл-қалжыңы аралас, егер тілегімізді орындамасаңдар, қазір арғы бетке
ӛтіп, киім-кешектеріңді алып кетеміз деп қорқытқан.
    Қыздар «ағатайлап» кетулерін сұрап жалынған. Қалжың құмар желӛкпе
жігіттер ӛздерінің тілегін орындамай кетпейтіндерін айтып тұрып алған. Су
сорып әбден жаураған қыздар, бұлардың кетпейтініне әбден кӛздері жеткен соң,
жігіттердің не тілейтіндерін білгісі келген. Қара торы сұлуы Кенесарыға қарап:
    — Мырза, сонда сіз менен не қалайсыз? — деген.
    — Қалағаным қиын болса да сӛзіңде тұрасың ба, қарындас?
                                      67
    — Сӛзімде тұрмайтын қатын емеспін, айта бер.
    Қыз аузынан шыққан «қатын емеспін» деген сӛзді Кенесары ӛз мағынасында
түсінді. Кенет жүрегі алып-ұшып, қолға түскен торғайдай тыпырши жӛнелді..
    — Қатын болмасаң... Жарайды, біз кетейік. Тек соңымыздан қуып жетіңдер.
Қалауымды сосын айтайын. Уәде ме?
    — Уәде!
    Кенесары тобы ӛзен жағалай кете барған. Аздан кейін қыздар бұларды қуып
жеткен. Он алты-он жеті жасар уыздай екі жас қыздың суық жүрісті бейтаныс
топ жігіттің қастарына қорықпай келгендеріне Кенесары таң қалған. Және
берген уәделерінде тұрып алдап кетпегендеріне разы болған. Осы кездесуден
бастап Кенесары мен Күнімжан бірін-бірі қатты ұнатқан. Жаңа туған айдай
толықсыған арқаның жас сұлуы Кенесарыға бірден құлап түскен. Шӛлмек күнде
сынбайды, бір-ақ сынады. Сол түнде бір шӛлмек сынды. Жұрттан аулақ
дӛңгеленген қараған түбінде даланың ӛжет қызы батырдың бір тілегін
орындады.
    Күнімжан ӛкінбеді, ӛйткені осыдан екі жыл бұрын қос қатынының үстіне
тоқалдыққа алмақ боп сасық ұрт, бұзау тұмсық Қоңырқұлжа құда түсіп, үш үйір
қара кӛк жорғаны қалың малына тӛлеп кеткен. Оның үстіне Қарақойын
Қашырлыға ел жайлауға шыққан шақта ұрын келем деп жақында хабар
берген.
    Таңертеңіне Терісаққанның ойпаттау жағасына қонған Байболат ақсақалдың
ауылына Күнімжан мен жапалақ сары қызды ерткен Кенесары нӛкерлерімен
келіп түсті. Күнімжанның осы түнде Кенесары батырмен кӛңіл қосып
шыққанын ең алдымен жеңгелері, одан шешесі естіп, суық хабар бірте-бірте
жыландай жылжып Байболат ақсақалдың ӛзіне барып жеткен. Абылайдың
аруағынан, Қасым тӛренің қаһарынан сескеніп, не істеуді білмей, оның үстіне
абыройы айрандай тӛгілген қызының күйігі де арқасына аяздай батып отырған
Байболат ақсақалға Кенесары кӛп кешікпей «Күнімжанды маған берсін» деп
кісі салған.
    Байболат ақсақал бұл тілекті шұғыл ақылға сап, қолма-қол шешімін
айтқан:
    — Үш жүзге хан болған Абылай атасына Арғынның, Қарауыл, Атығай
рулары алты қызын бергенде, сол Абылайдың батыр немересіне біздің жалғыз
қызды қимағанымыз болмас, алсын — деген.
    Бір апта ӛткеннен кейін әлке Байдалы, Аққошқар Сайдалы боп үш бозды
кӛсем жеккен күмістеген қара пәуескемен, жасау артқан тоғыз нарды бір кӛш
етіп Күнімжанды ырғалтып-жырғалтып Кӛкшетаудағы Қасым тӛренің ауылына
ұзатқан.
    Мұны естіген Қоңырқұлжа намыстанып бұлқан-талқан болған. Жасақ
жіберіп Байболат ауылын шауып алуға да оқталған. Әйтсе де, байлығы ӛзінен
артық Арғынның шонжар руы әлке Байдалымен жанжалдасуға батпаған. О
баста Күнімжанды тоқалдыққа сұрағанда да Қоңырқұлжа тек қатын санын
                                    68
кӛбейтпек емес, Арқаның осы шынжыр балақ, шұбар тӛс руымен жақындаспақ
ойы да болатын, ал сол ойдың бұзылғанына қатты қынжылса да, тайпа рулы
елді ӛзіне жау етудің қатерлі екенін ұқты. Сондықтан Байболатқа берген қалың
малына үш тоғыз айыбын қосып алды да, ұпайым түгел дегендей, кӛкіректегі
ызаны ішке түйіп қала берді.
   Бірақ Қоңырқұлжа енді Қасым балаларына әбден ӛшігіп алды. Ебін тауып,
езуін қалай жырам деп жүргенде Кӛкшеден Жабайы ӛзенінің сағасында отырған
Тарақты еліне ұзатылып бара жатқан Саржанның үлкен қызы Күнікейге
жасағымен кездесіп, оны бір түн иемденіп қоя берген. Аға сұлтан Қоңырқұлжа
мен Қасым тӛре балаларының арасындағы осы бір намыс ызасы енді бір-біріне
мәңгі кешпес қанды кекке айналған. Бақ таласы, жер таласы, ру таласы, ар
таласы, қатын таласы бәрі келіп, әбден шиеленіскен қыл түйін болып қатып
қалған.
   Мұны тек алмас семсер, ӛткір қылыш қана кесіп бере алатынын екі жақ та
жақсы білуші еді.
   Осы таластың бас себепкері Күнімжан сұлу шыққан жері де, түскен жері де
мықты болған соң ӛзін-ӛзі тым еркін ұстайтын. Күйеуіне де айтқанын істететін,
мейлінше ерке...
   Күнімжан қазақ әйелдерінің салты бойынша Кенесарыны күйеуім, ерім
демей тек «тӛрем» деп қана атайды. Бұнысы бір жағы күйеуінің тӛре
тұқымынан екенін дәріптеу болса, екінші жағынан «тӛрем» деп ӛзіне билігінің
мол екенін ескертіп еркелетуі еді. Сол әдеті бойынша ол:
   — Тӛрем, сен Құдайменді батырдың атама естірткен сұмдығынан
хабардарсың ба? — деді сәл жүдей.
   — Жоқ, қандай сұмдық?..
   — Азнабайдың балаларын білесің ғой...
   — Қай Азнабай? Баянауылдағы Қаржас Азнабай ма, әлде ӛзіміздің
Кӛкшедегі Ақсары Азнабай ма?..
   — Қаржас Азнабай. Біз Арқадан кӛшпей тұрып Тайжан деген баласын
патшаға қарсы шықтың деп Омбыда атып ӛлтіріп еді ғой, соның ағасы Сейтен
батырды да ӛлтіріпті...
   — Топырағы торқа болсын. Есіл ер ерте кеткен екен! Менің ажалым
Қоңырқұлжадан келеді деуші еді. Сол иттің ӛшпенділігінен мерт болды ма
екен?...
   — Иә, солай кӛрінеді. Азнабай аулымен Балқашқа қарай кӛшіп келе
жатқанда, Мың Арал тӛңірегінде Қоңырқұлжаның әлгі шоқынған кіші баласы
жол кӛрсетіп әкелген әскер қарсы шығып ұстапты...
   Кенесарының күлгінденген сарғыш түсі қара қоңырланып кетті.
   — Қырылғандары кӛп пе екен?
   — Қарсыласуға мүмкіндіктері болмапты. Ойда-жоқта қолға түскен кӛрінеді.
Бір-екі жігіт сойылға жығылыпты.

                                     69
   — Топырақтарың торқа болсын, есіл азаматтар. Арқаға оралар күн туса
алармыз әлі ӛштерін.
   — Сейтенмен бірге Қубеттің Ожарын да ұстапты. Ол сол Омбыда абақтыда
жатқан кӛрінеді.
   — Қай Ожар? Ана Қоңырқұлжаның шабарманы Ожар ма? Ол Азнабай
аулынан ат құйрығын кескендей еді ғой?
   — Қоңырқұлжамен келісе алмай, Қараӛткелден қайтып ӛз еліне барыпты.
Қанына тартпағанның қары сынсын дегендей, қанына тартқан ғой. Жер-суынан
айырылған Қаржастың қайғысы жеңіп Сейтенге қайта қосылған екен.
   — Бір кӛргем... Қайсар, иілімге келмейтін жігіт тәрізді еді. Қиянат оны да
дұрыс жолға салған екен. Әттеген-ай, ол бейшараны да ит жеккенге айдайды
ғой.
   Дәл осы кезде бұлардың жанына Наурызбай келді. Бұл жиырма екіге жаңа
шыққан келбетті жігіт. Бір әке, бір шешеден туса да, бітімі Кенесарыға мүлде
ұқсамайды. Сұңғақ бойлы, екі иығына екі кісі мінгендей құлаш жаурын, тіп-тік
келген, ат жақты, екі бетінен қаны тамған аққұба түсті. Мұрын, кӛз, қас-
қабақтары қазақ жігіттерінікінен кӛрі мол пішілген, танадай жалтыраған
сопақтау келген үлкен қоңыр кӛздері адамға ілтипатпен қарайды. Қызылды-
жасылды меруерт ӛрілген айдары самай тұсынан салбырап түсіп тұр. Жаңа
тебіндеп келе жатқан қоңыр мұртты. Басында қызыл барқытпен тыстаған
құндыз бӛркі, үстінде құйыршықтары мен тырнақты аяқтары салбыраған қара
қасқа күзен ішік. Ішігінің жағасына, жеңіне, шетіне қара қоңыр құндыз ұстаған.
Беліндегі күміс белбеуіне былғары қынды селебе таққан.
   Наурызбай ұрысқа да осы киімімен шығатын. Білегіне дейін сыбанып түріп
алған оң қолында бауыры қорғасын, бес батпан зілдей ауыр қара найзасын
тудай кӛтере ұстап, астындағы сарғылт қылшықты ақбоз атын ойнақтата
«Абылайлап!» шапқанда, жан қарсы келе алмайтын. Және зілдей қара найзамен
ешкімді қос қолдап шаншып кӛрген емес. Оң қолында тӛрт жігіттің күші бар
дейтін жұрт. Наурызбай асқан найзагер, заманында бұл соғыс қаруынан ӛзіне
пара-пар келетін жан кездестірмеген. Және жауға шапқанда қабағы қарс
жабылып, жүзінде ерекше қаһар пайда болатын. Ал жайшылықта Наурызбайдан
ақ жарқын жан жоқ. Ол мұндайда әрі әнші, әрі әзілқой. Ал қазір Наурызбайдың
қалың қабағынан қынжылған рең байқалады. Кӛзі тереңдей, қас-қабағы кіртие
қалған.
   Оған себебі де бар еді.
   Наурызбай соңғы кезде ӛзі туып-ӛскен Кӛкшетау туралы кӛп ойлайтын бол-
ған. Мұндай кездерінде Арқаның жасыл шалғынды, кӛк майсалы даласы,
жақпар-жақпар құз тасты, ӛн бойы ӛрби біткен қалың қарағай басқан түйе
ӛркеш шағын таулары, кӛк толқыны жар кемерін тынбай соғып жатқан шалқар
кӛлдері, мол сулы ӛзендері оның кӛз алдында елестейтін. Кенет Бурабайдың кӛз
жасындай кӛгілдір толқыны шулағандай, кереге қанат қыран бүркіт қалықтай
ұшқан Оқжетпестің басында ойнаған ерке жел жылағандай, дымқыл иісі
                                      70
аңқыған Кенесары үңгірі күңіренгендей құлағына бір қайғылы үн келетін. Сол
үн ӛзін шақырғандай болатын. Наурызбай мұндай кезінде кӛктем сәнін, жұбайы
әнін аңсаған жыл құсындай, іші-бауыры елжірей, туып-ӛскен Кӛкшетауын
сағынатын. Ӛйткені асыр салған балалық шағы, жігіт болып махаббат дегеннің
не екенін білген алғашқы бақытты түні, бәрі де осы Кӛкшенің кӛгілдір
құшағында ӛткен. Наурызбайға Кӛкше деген құр ғана туған жер емес. Ол кейде
ӛзінің жылқұсы болып жаратылмағанына ӛкінетін. Егер жылқұсы болса сол
Кӛкшені әр кӛктемде бір шарлап ұшпас па еді! Мұндайда Наурызбайдың жүрегі
удай ашып, жанын қоярға жер таба алмайды. Сол бақыттан, сол қуанышынан
айыр-
ған сонау темір киген дұшпандарымен алыса түскісі келеді. Әттең не керек,
Наурызбай да бір, тұғырда тұрған бала бүркіт те бір, ұшарға қанаты бар, бірақ
аяғындағы жібек бау жібермейді, құр қайрат мезеп шаңқ-шаңқ шақыруға ғана
дәрмені келеді.
   Қаратаудың жыңғылы мен баялышы Кӛкшенің тобылғысы мен қарағанына
жетпес, бозы менен кӛдесі, жұпар аңқыған кӛк шалғынына пара-пар келмес.
Сонда неге жүр бұлар Сырдың сұрғылт даласында? Жан сақтау ма, әлде хандық
па кӛксегендері? Егер жер кегі болса, таласпай ма сол жер үшін сол туған
жердің ӛзінде? Сырда жүріп Арқаны қалай алмақ? Наурызбай осы жәйіттерді
ойласа, ештеңеге түсінбейді. Әкесі Қасым тӛре, ағалары Есенгелді, Саржанның
бұл жӛнінде ұстаған жолы оған жұмбақ.
   Наурызбайға мың Қоқан хандығынан Сарыарқасының бір жайлауы артық.
Осы қайғы кеше Құдайменді батыр келгеннен бері тіпті үдей түсті. Қазіргі
қабағының қатуына да себеп осы. Аға, жеңгесінің тӛбе үстінде оңаша тұрғанын
кӛріп, сӛйлесуге әдейі келген. Наурызбайдың реңінен кӛңілінің қапалы екенін
аңғарған Күнімжан оған күле қарап:
   — Кіші тӛрем, неден жүдей қалғансың? — деді, — бір жерің ауырғаннан
саумысың?
   Наурызбай қапалана жауап қайырды.
   — Ауру екенім рас, жеңеше... Жаным ауырады, кӛкірегім ауырады, жүрегім
ауырады...
   Інісінің немен дертті екенін кӛптен бері сезетін Кенесары үндеген жоқ.
Күнімжан енді жігер бере сӛйледі.
   — Қара бұлттан күн де шығар, бұл аурулардан айығар заманың да келер.
   — Қашан?!
   — Оны жүйрік аттың шабысы, ер жігіттің намысы біледі.
   — Намысқа шабар алысымыз болып тұр ма? Біз қазір апан-апанға келіп
тығылған бӛрі тәріздіміз. Қанша бӛрі болсаң да, тығылған жерің құр түкпір...
   Кенесары кенет інісіне қарады.
   — Апаннан атылған бӛрі жауына қауіпті екенін білмейтін бе едің? Қол-
аяғыңды бауырыңа жинап атылуға дайындала бер, Науанжан...
   — Жоқ, Кене аға, апанынан бӛрі тек ажалына ғана атылады.
                                     71
   — Кейде жауын да мерт етпей ме?
   — Маған ондай ит-жығыстың керегі жоқ, — Наурызбай ағасына кішілік
мінез кӛрсете ақырын сӛйледі, — маған жауымды аңдып басар Кӛкшенің
ыңғыл-жыңғыл жартасы, соңымнан жел де қуып жете алмас ұшы-қиыры жоқ
Арқаның кең даласы керек.
   Кенесары інісінің ӛзімен пікірлес екенін бұрын да білетін, бұ жолы да
ойлаған жерінен шыққан соң іштей қуанып қалды. Сӛйтсе де қатты мінезіне
салып;
   — Ұясынан ерте ұшқан қыран тез қартаяды, — деді, — алдыңда ағаларың
барда жол таңдамай тұра тұр.
   Наурызбай Кенесарыны ӛзге ағаларынан артық сыйлайтын, сондықтан қарсы
сӛзге келмей:
   — Құба-құп, — деп тӛмен қарады.
   Дәл осы кезде күншығыс тұстағы белестен ойдағы ауылға қарай кӛтерілген
шаң кӛрінді. Әрі-беріден соң тау ішінен екі салт атты сытылып шықты.
   Қырағы кӛз Кенесары тесіле қарады да:
   — Ойпырмай, мынау Ағыбай болмаса етті, — деді кенет қобалжи, —
астындағысы Ақылақ тәрізді...
   Наурызбай да тесіле қарады.
   — Иә, Ағыбай кӛкем! Ал жанындағысы кім? Ат жалына жабысқан түрі
Ержанға ұқсайды.
    — Иә, солар.
   Сӛйткенше құйындата шапқан екі атты жетіп те қалды. Енді олардың «ой
бауырымдаған» айқайы да естілді.
   Кенесары сазарған қалпынан қозғалған жоқ. Наурызбай мен Күнімжан
шыдай алмай келе жатқандарға қарсы жүгірді.
   Ағыбай пұшпағына дейін терге батқан атынан қарғып түсіп, белбеуін
мойнына салып, қазақтың жамандықты естіртетін кӛне дәстүрі бойынша, екі
қолын кӛкке кӛтере, тізерлей отырып ағыл-тегіл жылаған қалпы суық хабарды
естіртті.
   — Батыр Кене, қос боздағымыздан айырылдық, он сегіз асылдан
айырылдық. Ташкент құшбегі қолынан Есенгелді, Саржан ағаларың қаза тапты.
Қыршын жігіттерімізді де тегіс бауыздады.
   Кенесарының түрі күреңітіп, ерні бозарып кетті.
   — Қашан? Қалайша?
    Ағыбай бетінен сорғалаған жасын сүртпестен, ауызы кемсеңдей:
   — Осыдан екі күн бұрын. Жауыз құшбегі бізді алдап шақырған екен.
Мәделіхан келген күні түнде Есенгелді мен Саржан сұлтанды диуан сарайына
шақыртып алды. Сендердің Қоқан хандығына қарсы шығатын ойларың бар екен
деп бастарын алдыртыпты. Ержан екеуміз тӛрелердің жарлығы бойынша керуен
сарай ауласындағы аттарды қарауға кеткенімізде рабатта ұйықтап жатқан ӛзге
жігіттерді жендеттері келіп бауыздапты. Біз әзер құтылдық.
                                    72
   әлсіреп қалған Ержанды Наурызбай мен Күнімжан сүйеп тұрған. Суық
хабарды естісімен Күнімжан басындағы үкілі сәукелесі мен күлгін торғын
шәлісін жұлып алып, қара шашын жая, екі белін таянып жоқтау айта жӛнелді.

Қапыда кетті қос арлан,
Жау сӛзіне бос нанып.
Аямады қас дұшпан
Батырып қанға кек алып...
   Жамандық хабар соққан желмен бірдей, іп-ілезде бұл сұмдықты барлық
ауылдар да естіді. Шаштарын жұлып, беттерін тырнап боздаған ана, егіл-тегіл
еңіреген бала, үй-үйдің қасында жоқтау айтып топтанған қатын-қалаш, кӛзінің
жасын сүртіп күрсінген шалдар, ашулы кӛздері оттай жайнап кіжінген жігіттер.
Ойпатта отырған бар ауыл кӛл үстінде тып-тыныш жүзіп жүрген қаз-үйрекке
ителгі тигендей әп-сәтте азан-қазан болды да қалды.
   Қанды уақиға әбігері тек ертеңіне таң атып келе жатқанда ғана басылды.
Ағыбайдан Есенгелді, Саржан қалай қаза тапқанын толық естіген Қасым тӛре
бір түннің ішінде у ішкендей боп жүдеп шықты. Үлкен мұрынды сарғылт жүзі
кӛгілдір тартып, қою қызғылт сақалы қырау басқандай бозарып, жайшылықта
қанды балақ қасқырдың кӛзіндей білеулене қызарып тұратын шегір кӛздері
кенет жасып ағара түскен. Жетпіске келсе де, тіп-тік қапсағай денесі айдалада
жел ӛтінде ӛскен жалғыз ағаштай тез-ақ бүкірейе қалған. Бұл кейін «Наурызбай
— Ханшайым» қиссасында:

Қасым хан ӛзгелерден асып туған,
Кӛңілін дұшпандардың басып туған,
Қарнында анасының қан шеңгелдеп,
Қызарған екі кӛзін ашып туған,—

деп бесігінен қанқұмарлығы, аяусыздығы дәріптелген, аузынан жалыны шыққан
сотқар, ұрда-жық, қатігез Қасым тӛре емес. Иленген терідей жұмсарып,
үстіндегі жүні уыс-уыс түсіп қызыл шақа болған кӛтерем қойдай әлсіз кәрі-
құртаң шал. Тек кӛзінде ғана ыза, ашу қалдығы бар.
   Ол сәске кӛтеріле Кенесары, Наурызбай, Ағыбайды және аулында қонып
жатқан Құдайменді батырды шақырып алды.
   Аз уақыт үндемей отырып басын кӛтерді.
   — Жас кезімде, есер кезімде Кӛкшетауды мекендеген тағы ақ бураны
садақпен атып ӛлтіріп едім. Бұл қылығымды естіген аузы дуалы ақсақалдар
«Шырағым, Абылайдың ақ бурасы Кӛкшетаудың иесі еді, киесі ұрып жүрмесе
нетсін!» — деп еді. Кӛкшетауымнан айырылғанымды сол қылығымнан кӛруші
едім. Есенгелдім мен Саржанымды да сол ақ бураның киесі атты ма? Олай
болса алла тағала жолыңа ақсарбас айтып, мойныма бұршақ салып тілеймін:
қаһарыңды, ӛзге балаларымнан аулақ ет!..
                                     73
    Қасым тӛре кӛкке кӛтерген қолын тӛмен түсіріп ұзақ уақыт отырып алды.
Ӛзге жұртта да үн жоқ. Тек «Ақсарбас!» Ақсарбас!» деп іштерінен күбірлейді.
Әлден уақытта барып Қасым тӛре басын қайта кӛтерді. Кенет кӛзінде сӛніп бара
жатқан оттың қызылындай бір әлсіз ұшқын пайда болды.
    — Қыран қартайып ӛлмейді, қайғырып ӛледі, — дейтін еді Бұқар жырау.
Сол күй маған да жеткен екен. Не болса соны айтып кеттім білем. — Кенет ол
бойын жинап алды. — Ендігі кезек сенікі, — деді ол Кенесарыға қарап, содан
соң алақанын жайып батасын берді, — әумин!
    Қасым тӛре түрегеліп, күміс қынды сапысын белінен шешіп Кенесарының
алдына қойды да, керегеге сүйеулі тұрған киік мүйіз мосысы бар, білтелі
құлдыр мамай түрке мылтықты алып:
    — Бес жүз қадамнан жаңылмай тиетін әкем Абылай ханнан қалған мұра еді.
Ӛзге ағаңа бермей келіп едім, енді саған бердім. Ие бол, — деді.
    Қасым тӛренің бұнысы ендігі билік сенде, қолды, Кенесары, сен басқар деге-
ні еді.
    Кенесары мылтықты жанында тұрған Наурызбайға беріп, бір тізерледі де,
қынынан қылшылдаған сапыны суырып алып маңдайына тигізді.
    — Осы сапының алмас жүзіндей дұшпандарымды аямасқа ант етемін.
    Қасым тӛре тағы да бір тілегін айтты.
    — Екі ағаң мен он сегіз тӛлеңгіттің кегін қайтар. Бүкіл Қоқан хандығына
шамаң келмегенмен, Ташкентті алуға күшің жетеді. Ертең сарбаздарыңды жина.
Арғы атаң Тәуекел хандай Ташкенттің шаңырағын ортасына түсір. Сонда мен
риза!
    Кенесары басын тӛмен иді.
    — Ташкенттен алатын кекті Ташкенттен бастау керек пе, әлде бӛтен жолы
бар ма, ақылға сап ертең жауабын берейік.
    — Мейлің.
    Кенесары сол күні ӛзінің он екі қанат ақ ордасына Ағыбай, Наурызбай,
Құдайменді батырлар мен Нысанбай жыршыны шақырып алып ұзақ кеңесті.
Ертеңіне жанына үш батырды ертіп Қасым тӛреге келді.
    «Ташкентті шап» деп ашу үстінде айтып қалдым ба, егер Сыр, Шу, Сарысу
бойының ер азаматтары ермесе, аз ғана Алтай, Тоқа, Алшын, Уақ руларының
Ташкентті алуға күші жете ме деп, Қасым тӛре де ақ мамық тӛсегінің үстінде
түні бойы кірпік қақпай дӛңбекшіп шыққан. Кенесарылардың келгенін естіп,
бүктүсіп жатқан жерінен басын кӛтерді.
    — Кӛке, — деді Кенесары әкесінің алдына тізесін бүгіп, басын иіп, —
«Кӛппен кеңесіп пішкен тон келте болмас» дегендей біз ақылға салып,
Ташкентті шабуға әлі ерте деп таптық.
    — Сонда не істемексіңдер?
    — Күз түспей Кӛкшетауға кӛшкенді жӛн кӛрдік.
    Қасым «Кӛкшетауға неге кӛшесіңдер?» деп сұрамады. Басын шайқап
үндемей ұзақ отырды да, әлден уақытта барып:
                                      74
   — Бӛлтіріктерін қалдырған қасқырдың апанына аңшылар әрдайым қақпан
құрады. Кӛкшетауда бізді күткен үлкен қатер бар, ол ара енді сендерге қоныс
болмайды, — деді, — Арқаға кӛшкен жӛн, онда да Ұлытауға... Үш жүздің қақ
ортасы, бірі болмаса біріне иек артуға қолайлы.
   — Ұлытау — Бағаналы жері. Патшадан шен алған Сандыбайдың Ерден,
Дүзені қоныс бермесе қайтеміз? Келмей жатып тағы да сойыл, шоқпар
қақтығыстырамыз ба?
   — Иә, ӛзің бүлініп келе жатып, тыныш жатқан елге бүлік салсаң, сені жұрт
бүйіден кем кӛрмейді, — Қасым ауыр күрсінді. — Сонда Абылайдың ақ туын
кӛтерген Сарыарқадан енді бізге барар тау, басар жер қалмағаны ма?
   Үйге кіргеннен бері үндемей отырған Құдайменді батыр тізесін бүкті.
   — Сандыбай тұқымынан жақсылық күтуге болмайды, — деді ол. — Егер
кӛшсе Терісаққан бойына, Қарақойын Қашырлыға кӛшкен жӛн. Бізге ерген ой
Алтай азаматтары болса, ол ара Жанайдар, Тӛлебай батырлар шыққан қыр
Алтайының жері. Туыс туысты табады. Және Арғынның ардагер руы Абылай
ханның ұрпағына бір қысқа қоныс беруі күмәнсіз. Ал жаз шыға Ұлытау
тӛңірегінен орын тепкен келісімді. Сандыбайдың қос бӛрісі Ерден, Дүзенінен
Ұлытау, Кішітау маңын, Қаракеңгір, Сарыкеңгір бойын берсе қолынан, бермесе
жолынан, алты қарыс азуларын кӛк құрышпен тілгілеп отырып тартып алу
керек.
   — Бұл табылған ақыл, — деді Қасым, — Терісаққаннан Күнімжан келіннің
тӛркін жұрты да алыс емес.
   — Онда Қарақойын Қашырлыға күні бұрын шабарман жіберіп хабарласқан
жӛн болар, — деді Кенесары.
   Қасым иек қақты.
   — Бұ да табылған ақыл.
   Қарақойын Қашырлыны жайлаған қыр Алтайы елімен сӛйлесуге қос атпен
Құдайменді батырдың ӛзі жүрмек болды. Қалған жұрт Ташкент құшбегінің
қолынан қаза тапқан ұлдарының жетісін берісімен Арқаға қарай кӛшуді
уәделесті. Ер азаматтар, шал-кемпір, бала-шаға туып ӛскен сар даласын
сағынып-ақ қалған екен. Бұл хабарларды қуана мақұлдады. Кешеден бері
елегізіп жүрген жастар енді белдерін бекем буып, ат құйрығын түйіп алыс
сапарға дайындала бастады. Қорамсақтарынан екі қырлы ӛткір ұшты сауыт
бұзар, тӛрт қырлы қозыжауырын жебелерін алып, тартылар жеріне жаңадан
күшігеннің қойлық жүні, тазқараның тайлақ жүні деп аталатын күшіген мен
тазқараның қауырсындарын қондырды. Ал кейбіреулері болат ұшты қос құлаш
қайың найзаларының ұштарын ӛткір қайрап, ат құйрығынан жасалған шашақ
тағып жатыр. Бағзы біреулер беліндегі сүйек сапты бұйда пышақтарын
қылшылдата қайрап, бӛтен қарулары болмағандықтан жуандығы білектей сай
бойына біткен тапал қарағайдың түзулерін тауып алып, жұмыр түбірімен
суырып, кеспелтек шоқпар жасауға кіріскен. Арқа жеріне қайткенмен де

                                    75
тыныштық болмайды дегендей жауға арналып жӛнделген қару-жарақ, алыс
жолға деп дайындалған ер-тоқым, жүген-құйысқан, мінер ат...
    Қаратау қойнауындағы ауыл біткен қаза болған сұлтандардың жетісін
берісімен бірден кӛтерілді. Қайтқан қаздай тіркеліп, сыңсып кӛшіп бара жатқан
жұрттың ту сыртынан қарап дӛң басында Кенесары тұр. Бір тілегінің орындал-
ғанына іштей қуанса да, алдымызда қандай күн бар деп қобалжығандай...
    Қалың ел екі аптадан кейін Бетпақдаланы кӛктей ӛтіп, Сарысудың құмға
сіңіп жоқ болар етегіндегі Қызыл жыңғылда отырған Бәтеш ауылына жеткен
кезде алдарынан Алтайдың жүрек жұтқан батыры, аталары Сеңгірбай, Жанұзақ
Абылайдың үзеңгілес серіктері болған. Соңынан Жеке батыр атанған, Тӛлебай
қарсы шықты. Қастарында ел билеуші екі-үш ақсақалы мен он шақты сойыл
кӛтерген жігіттері бар. Астарындағы жұпыны аттары мен үстеріндегі елтірі
тымақ, түйе шекпен, сірі етік, бұлардың кедей ауылдан екенін аңғартады.
Тӛлебай батырдың да кигені бәлендей мәз емес, әйтсе де ол ерекше кӛзге түседі.
    Тӛлебай кӛлденеңі мен ұзындығы бірдей тӛртпақ келген, қою, қара мұрты
құлағына дейін жеткен үлкен қара кӛзді, қара сұр адам. Тақымындағы бұзау тіс
шоқпары да ӛзіндей шомбал, астындағы мінген қара кӛк аты да ұзақ шабысты,
ошақ тұяқ, тӛрт таған, құлаш кеуделі, жалпақ жаялы мықты қазақы жылқы.
    Тӛлебай батыр Кенесары тобымен кӛштен ұрын кездесіп, Арқаға қайтқан
ағайынды құшақ жая қарсы алатындарын білдірді.
    Кӛш қозғалғалы кӛңілі қобалжып келе жатқан Кенесарының енді еңсесі
кӛтеріле бастады.




                                      76
ЕКІНШІ БӨЛІМ


І


   Күн сәулесі түндіктен тӛгіле түссе де, Қараӛткелдің аға сұлтаны Қоңырқұл-
жа әлі тұрған жоқ. Ақ мамық құс тӛсектің үстінде қос жастыққа кӛміліп қалың
ойға кеткелі кӛп болған. Бір мезет Қоңырқұлжа аунап түсіп шалқасынан жатты.
Енді мойылдай қап-қара кішкентай кӛздері дәл тұсындағы сырлы уыққа
қадалып, мысықтың мұртындай түксиген сирек қасы едірейе қалды. Қамшының
алақанындай жалпақ келте мұрны пысылдап, кебежедей жуан қарны дем алған
сайын кӛтеріле түсіп ырқ-ырқ етеді. Салпы ерінді аузын қисаңдата шайнағанда
саршұнақтың құйрығындай жіңішке ұзын мұрты едірең-едірең ете қалады. Бұл
жатқаны кіші тоқалы Зейнептің жеті қанат ақ отауы. Үй іші салтанатты; жерге
тӛгілдіре тӛселген қырмызы қызыл түкті кілем, тӛрде қызылды-жасылды
қаңылтырмен ӛрнектелген әшекейлі қос сандықтың үстіне керегені сірестіре
жинаған шәйі кӛрпе, құс жастық... Есікке таман оюлы сырлы кебеже, екі жақ
босағада сәндік үшін іліп қойған тоғыз қара құндыз, тоғыз қара түлкі.
Табалдырықта қара қылшықты екі қасқыр терісі жатыр...
   Аға сұлтан қазір кӛйлек-дамбалшаң. Дамбалының кең балағы тізесіне дейін
түрілген. Ышқыры мен кӛйлегінің салпылдаған етегінің әр жерінде кеуіп қалған
қан кӛрінеді. Оған қымсынар Қоңырқұлжа жоқ, тышқан кӛзін кейде жұмып,
кейде ашып қалың ойға шомуда.
   Аға сұлтанның аяқ жанында оның бүйендей жуан жүнді жұп-жұмыр
балтырын сипап, былтыр ғана түскен, торқа мен жібекке малынған
бүлдіршіндей жап-жас бӛкселі, тығыршық кеуделі, кіші тоқалы Зейнеп отыр. Ол
күміс жүзік, алтын сақина салған мыртықтау саусақтарымен байының борпыл
бұлшық етті балтырын шымши уқалайды. Шымшиды деген құр аты, бір жерін
ауыртып алмайын дегендей, жәй әшейін бұрай сипайды. Бетінде не қуаныш, не
реніш белгісі жоқ, бір тамыры бүлк етпей тұнжырап қалған. Тек найзадай сүйір
ұзын кірпіктерін кӛтеріп, Қоңыр тӛренің етегі мен ышқырындағы қанға кӛген
кӛзі түсіп кеткенде ғана, барқыт қабағы сәл шытынап, піскен бүлдіргендей
томпиған еріндері бұртия қалады. Бірақ жас тоқалының қандай күйде
отырғанына кӛңіл аударар Қоңырқұлжа жоқ, шытырман ойға шомып кеткен.
   «Абылай ұрпақтарынан менің нем кем, дейді ол ішінен, атағым ба, бағым ба,
дәулетім бе? Олар сияқты мен де Шыңғыс ханның әулетімін. Ұлы бабам Орта
жүздің ханы Сәмекеге қырық мың жылқы біткен. Бұдан жүз жылдан астам
бұрын Кіші жүздің ханы Әбілқайыр Россия патшасына бағынам деп хат
жазғанда сол жылы Орта жүздің ханы менің атам Сәмеке де хат жазған. Тек
патшаның қарамағыма алдым деген Указы шыққанша дүние салды... Орта жүз
содан кейін барып Түркістаннан келген Сабалаққа — әбілмансұрға ауған жоқ
                                     77
па? Ӛз әкем Құдайменді сұлтанға да отыз мың қара кӛк пен күрең бітті емес пе...
Әбілмансұрмен хандыққа таласуға қуаты жетпесе оған ол айыпты ма? Менің
әкем Құдайменді қабылан болса, әбілмансұр — Абылай айдаһар еді.
Айдаһардың қабыланды жеңуі ғажап па? Бірақ Абылай айдаһар болса да
Құдайменді қабыланды жұта алмады. Сәмеке ханның ұрпағы деп Омбы
генерал-губернаторы үнемі араша түсті. Соның арқасында ата мекен жерімізді
де, қарамағындағы қалың арғынды да Құдайменді ешкімге берген емес-ті.
    Бақ деген күйкентай құспен пара-пар, қай жерде жем болса, соған қонады.
әкеме бітпеген дәреже маған бітті. Бүкіл Қараӛткелге аға сұлтан боп
Абылайдың балалары емес, мына мен, Құдаймендінің Қоңырқұлжасы
сайландым! Ал дәулет десең, менің дәулетім кімнен кем? Жиырма мың қылаң
мен бараным бар. Тек салықты аз тӛлеу үшін қағазға он екі мың деп кӛрсеткем.
Сегіз мың жылқымды жасырып қалдым. Бүкіл Россияның қазынасын иемденген
патша                                                                        ағ-
замға сегіз мыңнан түсер пайда мақтағанда бір күнгі салтанатты қонағасына
жетер. Ал маған... Сексен жылқы сегіз ауылдың игі жақсысын сатып алуға
жарайды».
    «әңгіме сексен жылқыда емес, елді билей білуде ғой. Менің қызметіме ақ
патша да, Омбы генерал-губернаторы да риза. Ал халық ше? Халық деген бір
кеще жас бала, оны алдай алсаң болғаны, соңыңнан ере береді... Менің сол
қасиетім ғой, осы уақытқа дейін жұртты уысымнан шығармай келгенім?»
    Қоңырқұлжа бұқара алдында ӛзінің қадірін кӛтеретін істерін ойына түсіргелі
сықсита жұмған кӛзін ашып алды. Жүзінде тәкаппарлық пайда болды. Кенет
кӛзі аяқ жағында отырған тоқалына түсіп кетті. «Қалай қызықпассың, деді ол
ішінен, әбден піскен бүлдіргендей ғой мына тоқалдың түрі... Бала
таппағандықтан ба екен, дене бітімі әлі былтырғы жаңа түскен
қалпындағысындай. Тек бӛксесі шығыңқырап, кеудесі кӛтеріліңкіреген бе,
қалай... Түнде менің кетіп қалғаныма ӛкпелегендей де кейіп бар ғой ӛзінде... Ой,
тәйірі, қатын ӛкпесі бие сауымға жете ме, бауырыңа басып, бір умаштасаң...
Әлде соны күтіп отыр ма?.. Онда..» Қоңырқұлжаның бойында қызу сезім кенет
жарқ ете түсті де, әп-сәтте сӛне қалды. «Иә-иә, деді ол тағы да ішінен, мен
жұртқа аз жақсылық істедім бе? 1834, Жылқы жылы Мамыр айының он
тоғызында ақ патшадан бұзау терісіне мӛр бастырып, қазақтан солдат алмаймын
деген ант қағазын әкелгенімді былай қойғанда, патша ағзамның менің ӛтінішім
бойынша биылғы Тауық жылы Кӛкек айының бесінде жіберген Указының ӛзі не
тұрады?!»
    Ӛткен Мешін жылғы қыс қатты болып, Балқаштың арғы бетінде малын
айдауға кӛшіп келе жатқан Кенесарыдан жасқанып, Арқада тебінге қалған
Ақмола ӛкірігінің жүз қырық мыңдай қарасы шӛп жетпей жұтқа ұшыраған.
Оның үстіне ақпан — қаңтарда Ташкент құшбегісінің қарақшылары жүдеп
отырған біраз ауылды шауып, Есіл, Нұра қазақтарының шаруашылығы әбден
күйзелген.
                                      78
    Жаңа устав бойынша Ақмола ӛкірігі қазақтары осы биылғы Тауық жылынан
бастап жасақ тӛлеуге тиісті болатын. Жұрттың күйін кӛрген Қоңырқұлжа, салық
жинау қиындығынан қашып, бар халықтың атынан салықты Кӛкшетау,
Қарқаралы ӛкіріктерімен қатарласа, екі жылдан кейін тӛлеуді ӛтініп қағаз жаз-
ған. Бұл қағазбен қоса кешкі серуеніне мінсін деп Бірінші Николай патшаның
ӛзіне арнап мойны қудай иілген алты ақбоз арғымақ жіберген.
    Арғымақтың сұлулығына риза болған патша, Ақмола ӛкірігінің қазақтары
қырқыншы жылға дейін салықтан босатылсын деген арнаулы Указын шығар-
ған. Бұл Указ жүдеп қалған жұрттың кӛңілін кӛтерумен қатар аға сұлтан Қо-
ңырқұлжаға ӛзге сұлтан, билердің алдында үлкен абырой әперген.
Қоңырқұлжаның осал кісі емес екенін ӛзге жұрт та түсінген. Бұрын қыңыр
қарап жүрген кейбір ауылдар енді қара суықтан ықтаған кӛтерем қозы-лақтай
Қоңырқұлжаның қолтығына кіре түскен. Аға сұлтанның міндет етіп отырғаны
осы жайт.
    «Япырмай, деді тағы да ішінен Қоңырқұлжа, ӛткен жылғы қыстың орасан
қатты болғаны есіне түсіп, қыстың осындай боларын есепші Жарқұлақ қарт
айтқанда неге құлақ қоймадым? Қара малды алысқа айдай алмағанмен,
жылқыны Баянауыл жағына ӛткізіп жіберуге болатын еді ғой. Есепші Жарқұлақ
қарт алдына малта тәрізді ӛзен жағасының жылтыр сұр тастарын жәйіп қойып:
«Міне кӛрдіңіз бе, аға сұлтан, деп еді ғой, егерде Маусым мен Қараша
айларында Мерген Қауыс жұлдызы мен Егіз Зауза жұлдызы қатарласа кӛрінсе
қыс ауыр болады. Қазір Қараша, Маусымда Мерген мен Егіз қатар кӛрініп отыр.
Сен Тұяқтың қызы Қайнысаны алар жылы да осындай болған. Ол жылы Жылан
еді ғой, қазір Мешін... Мұндай ауыр қатаң қыс отыз жылда бір соғады. Қапы
қалма деген еді ғой. Артынан жауырыншы Дәкір білгір де меңсіз қара қойдың
отқа күйдірген қу жауырынының сызықтарына қарай отырып, «жеті халықтың
тағдырын, сол жеті халықты басқаратын жеті патшаның ажалын, күні бұрын
болжай алатын қара басты қара қойдың қу жауырыны айтуына қарағанда
биылғы жыл Мешін жылы, Мешін жылы күні қаһарған, бораны ақырған ауыр
жыл, — биыл жұт жылы болар» деген.
    Қоңырқұлжа мұртынан күлді. «Жарқұлақ есепші мен Дәкір жауырыншының
тілін алмағаным қандай дұрыс болды. Олардың дегенін істеп, жылқыны тау
тасалаған шығыстағы елге айдағанымда, ел мұндай апатқа ұшырап, патша
Указы шығып, абыройым кӛтерілмес еді ғой. Жаратқан алла бұныңа да шүкір,
жүз қырық мың мал қырылса, биылғы жылы жүз қырық мың тӛл туар. Ал жұрт
кӛзінше қадірімді кӛтеретін мұндай патша ағзам Указы әр жылда шыға бермес.
Бұл атақ — менің абыройыма тағылған бір жаңа алтын теңге емес пе».
    Қоңырқұлжаның қабағы кенет тікірейе қалды. «Апат демекші, апат келе
жатқан тәрізді ғой, айлакер болсаң құтылып кӛрші енді осы апаттан?!»
    «Иә, шешелерінің жатырынан найза ұстап туған, Абылайдың қанды балақ
ұрпақтары бір жағынан бастары алынып жатса да, тәубе етер емес.

                                     79
   Бегдербек құшбегі былтыр Есенгелді мен Саржанды ӛлтірсе, биыл Ләшкәр
паруаншы алдап шақырып Қасым тӛренің ӛзінің басын алды. Ал бірақ бұдан
кейін тоқтаған қайсы бар? Жараланған қасқырдай Қасымның Кенесары,
Наурызбайы тіпті долданып алған жоқ па? Былтыр бес жүз үй болып ел шетіне
келгеннен бері кең даланы күңірентіп жатыр. Бұлардың жеткені ӛзге елге
қырсық болып тиді-ақ қой. Патшаға қарсы шығуды осы жұрт Қасым
балаларынан үйренеді, осы уақытқа дейін кейбір қоқан-лоқысы болмаса,
негізінде тыныш жатқан қалың Арғынның арасына да іріткі мықтап түскен
секілді. Ӛзі де шығуға таяу тұрған кӛз еді дегендей, Кенесарының қайтқаны
кесір болды. Қазірдің ӛзінде Ақмола ӛкірігінің Байдалы, Қойлыбай — Шағыр,
Жанай — Қалқаман, Темеш, Тыналы болыстары бас кӛтеріп отырған жоқ па?
Оған сонау Азнабай балалары шоқ салып кеткен Қаржас руын, Бектастың
Таймасы жел беріп отырған Тӛртқара ауылдарын, Қарқаралы ӛкірігінің атқа
қона бастаған Жеңбай — Шаңшақ, Қара — Ақтымбет, Қорсын — Керней,
Қояншы — Тағай болыстарын, алты жүз отыз бес үй қырғызды, былтырдан бері
ереуілдеп атқа мінген Кіші жүздің Табын, Тама, Жағалбайлы, Алшын, Жаппас,
Шекті, Тӛртқара руларын, Дулаттың Иманы желіктіріп отырған Торғай
бойының қалың Қыпшағын қоссаң не болды? Россия патшалығымен шектескен
жердің бәрі қазір лапылдап жанған ӛрт тәрізді. Бұған Ақмола ӛкірігінің
Қыпшағы мен Керейі де қосылады деген сыбыс бар. Сонда бұ жұрт қайда
бармақ? Бүкіл Арқаны қалың ӛртке айналдырмақ па? Сол ӛрттің кӛрігі биыл
Ұлытау маңына, Қарақойын, Қашырлыға кӛшіп келген Кенесары. Жер дауын,
салық дауын пайдаланып қалың қазақты патшаға қарсы ӛшіктіре түспек.
Жұрттың ӛшігуі әсіресе мына Ақтау бекінісі салына бастағаннан бері тым ӛрши
түскен тәрізді. Ақтау бекінісінің салынуын да Кенесары ӛз пайдасына жаратпақ,
оған мүмкіндігі де бар: Ақтау, Қарқаралы, Ақмола, Аягӛз ӛкіріктерінің тоғысқан
жерінде тұр. Және оның болашақта атқарар борышы да зор...»
   Ақтау бекінісінің неге салынып жатқанын есіне түсірейін дегендей Қоңыр-
құлжа бас жағындағы кілем боқшантайына қолын созып қызыл сафьян
мұқабадан қалыңдығы бір елі, екі басты самұрық құстың суреті салынған қағаз
алды. Бұл осы жылы он бесінші Маусым күні Бірінші Николай патша қол
қойған Ақтау бекінісін салу жӛніндегі жарлық еді. Қоңырқұлжа кӛз жүгіртіп
оқи бастады:
   «Омбы облысына жататын сырт округтердің Ақтау деген жерінде бекініс
салынсын. Бұл бекіністің бастығы-коменданты етіліп полковник не
подполковник шеніндегі адам тағайындалсын. Комендант мынандай міндеттер
атқарсын:
   Ақмола, Қарқаралы, Аягӛз округтерінің ішкі тыныштығын бақыласын.
   Осы үш округ ауылдары оңтүстіктегі Бетпақдалаға дейін кӛшкенінде,
солардың қорғаншысы болсын.
   Шекараны үнемі бақылап тұрсын. Қазақтарды шекарадан әрі қарай бӛтен
жаққа ӛткізбесін. Басқа жұртты да шекарадан бері қарай кіргізбесін.
                                      80
    Осы үш округтің жерімен кӛшкен керуенді ұры-қарыдан, шапқыншылардан
қорғасын.
    Осы тӛрт міндетті орындау үшін жоғарғы аты аталған үш округтің әскерлері
Ақтау комендантына бағынатын болсын. Және комендантқа біздің
бекіністерімізге, не қоластымыздағы қазақ ауылдарына шабуыл жасайтын
қастар табылса, оны Шу ӛзенінің бойына дейін қуып, қару қолданып тыйым
салуға рұқсат етілсін».
    Қоңырқұлжа Указды оқып шығып, оның маңызына жете түсінейін дегендей
сәл үндемей жатты. Аздан кейін ғана барып тағы да сәл күлімсіреді.
«Асықпаңдар. Тек осы Ақтау бекінісі салынып болсын. Сонда кӛрерміз
қайсыңның қалай тырп еткендеріңді!»
    Жанында отырған тоқалын Қоңырқұлжа адамға санар емес, Указға риза
болып кетіп, қос басты самұрық құс салынған жерін шӛп еткізіп сүйіп алды да
орнына қойды. Енді осы Указбен бірге Омбы генерал-губернаторына жазған
патшаның екінші жарлығын оқуға кірісті. «Ақтау бекінісіне шіркеу салынсын.
Шіркеуде бір поп, екі дьякон, бір күзетші ұстауға рұқсат етілсін. Поптың
жылдық жалақысы мың сом болсын, мүриттерге, дьякондарға алпыс сомнан,
күзетшіге — тоғыз сом елу тиын жылына жалақы берілсін. Ал попқа, Ақмола,
Қарқаралы Аягӛз приказдары бойынша жолға шыққанында, заңға сәйкес жол
құны тӛленсін және одан бӛтен арақ-шарап секілді керектеріне жылына тағы екі
жүз елу сом ақша қосылсын».
    Қоңырқұлжаның мұрты ұйқыдан оянып керілген мысықтың құйрығындай
тікірейе қалды. «Бұл қалай, деді ол тағы да ішінен, Абылайхан Қалдан Сереннің
Шарша деген баласын ӛлтіріп, енді орыс патшалығына бағынам деп Тұғым
деген баласын жібергенінде, қатын патша оған хандық құрмет қағазымен,
жылына үш жүз сом ақша, екі жүз пұт ұн тӛленіп тұрсын деген жарлық берген
еді ғой, ал мына попқа... Иә, сонда қалай болғаны? Патша ағзамның қазір
байығаны ма, әлде үш жүздің ханы саналған Абылайға жылына үш жүз сом
тӛлеп кӛңілін ӛзіне аудармақ болғанда, бар қазақтың бостандығын бір поптың
жалақысы құрлы кӛрмегені ме?»...
    Қоңырқұлжа ӛз ойынан ӛзі шошып кетті. «Түфа, түфа» деді патша ағзам үш
жүз сом түгіл, бүкіл қазақты босқа неге алмайды? Қыңқ десем жаным шықсын.
Тек Құдайменді тұқымын кӛлеңкесімен қорғай жүрсе болғаны! Иә, иә,
кӛлеңкеңнен айналайын ақ патша, сенің жақсылығың аз тиді ме? Мен де сол
жақсылығыңды ақтап жүрген жоқпын ба? Қолымнан келгенін аяған жерім бар
ма? Омбы облысының бастығы генерал Талызинның бұйрығы бойынша,
Кенесары жағына шықпақ болған руларға қасыма үш сұлтан ертіп ӛзім бардым,
кӛшпеңдер дедім. Талызинның жұртты қорқытқан, үркіткен, маңдайынан сипап
алдаған қағаздарын да тараттым, тіпті болмаған соң ереуілді елге Омбы
облысының мұсылман мешітінің басы Габдырахман ұғлы Мұхаммед Шариф
имамды да шақырттым, бірақ кӛтерілісті басу менің маңдайыма жазылмаса не
істеймін. Ақ патшаға қарсы желіккен қазақ Наурыздағы шабынған бура тәрізді,
                                     81
мауқын баспай, бетінен қайтпайды. Қой десең ӛзіңе қарсы ұмтылады. Кенесары
отырған елдің ортасына баруға, маған да жан керек, бәлелі тесікке бармағымды
тығып не жыным бар, бар қолдан келгенім сол болды.
   Ал Кенесары дегеніңіз кекілікті ілуге әккі болған кезқұйрық тәрізді, сотқар
әкесі мен тентек ағаларының соңынан жүріп әбден шынығып алған, ұрысқа
бірден кіріп кетпей, Чириков есаул секілділер басқарған кішкентай жасақтарды
қағып тастап, күш жинауда...
   Омбы генерал-губернаторына, «Есіл, Нұра, Ақтау, Ортау, Қарқаралы,
Қазылық, Жарқайың, Обаған, Тобыл, Құсмұрын, Қарқаралыдан Жайыққа дейін
ата-бабамыздың жері еді, сендер соларды тартып алып, бекініс салып
жатырсыңдар. Мал бағып, күн кӛретін бізге де жер керек», — деп әлсін-әлсін
хат жазып, жұртты дүрліктіре түсуде. Ақтау бекінісі салынады дегеннен бері
тіпті ӛшігіп алды. Қан тӛгіспейік, Ақтау бекінісін салмаңдар дейді. Ал атамекен
Кӛкшетауы мен Қараӛткелдің арасына орнатылған бекеттерге маза беруді
қойды...
   Бірақ ақ патшаға Кенесары кім? Ай далада ұлыған бір аш қасқыр. Жазған
хаттарына жауап қайтармақ түгіл осы хатты әкелген адамдардың ӛзін ұстап
алып шетінен Сібірге айдауда. Ал сонда, Кенесары не істемек? Бізде жазық жоқ,
ӛтіндік, құлаққа ілмеді, ал енді атқа қонайық деп қалың бұқараны кӛтермек...
Сондықтан да жерінен айырылып ақ патшадан түңілген жұрт Кенесарыға
қосылуда. Омбы генералдары мұны неге түсінбейді? Кӛктемде кӛтерілген дария
түгіл кішкентай ӛзен де бір күні шеңберінен шығып тасиды. Ал Омбы
бастықтары қалың қол шығарып, Кенесары күшеймей тұрғанда қырып салудың
орнына, біздің ӛзімізге ереуілді тоқтат, немесе тың тыңда деп бұйрық беруден
басқаны білмейді».
   Қоңырқұлжа кілем боқшантайға тағы да қолын созды. Бір қағазды алып
тесіле оқыды. Бұл полковник Талызинның ең соңғы жарлығы еді. «Осы
жарлықты алысымен кӛтерілген ауылдардың мақсатын білу қажет, райларынан
қайтпаса, қан жұтқызып басу үшін жиырма тӛрт сағаттың ішінде сол ауылдар-
ға ӛзіңнің балаларыңды жіберуіңізді ақырғы рет бұйырамын. Бұл жарлықты сіз
бұлжытпай орындауға тиістісіз», — деген сӛзді оқып шықты.
   Қоңырқұлжаның онсыз да қара қоңыр жүзі енді тіпті қошқылданып кетті.
Қараӛткел бекінісіндегі бәйбішесі Қайнисаның үйінен әдейілеп арнап
тоқалының аулына да осы жарлықтың әлегімен келген. Аға сұлтанның
Омбыдағы кадет корпусында оқып жүрген Жәнәділ, Шыңғыс деген екі баласы
бар. Қоңырқұлжа бұларды патша қызметі үшін қауіп-қатерлі Кенесары
ауылдарына жібермек түгіл, аждаһаның апанына да жұмсауға шімірікпейді,
тек... балалары айтқанын орындай ма, гәп сонда. Жәнәділ үлкен бәйбішесі
Қайнисадан, Шыңғыс екінші әйелі, Уәлиханның немересі Аққағаздан туған.
Жәнәділ ынжық, қорқақ, бірдеңеге берілсе тез ат құйрығын кесе алмайтын
босаң. Ал Шыңғыс шаш ал десе бас алатын қатал, әрі ӛжет, әрі батыл. Жәнәділ
салпы ауыз қара. Шыңғыс нағашы жұртына тартқан ақсары, шегір кӛз. Тӛре
                                      82
тұқымының жанжалшыл, ұр да жық мінезінің бәрі де бойына біткен.
Жастығына қарамастан ел арасындағы дау-жанжалға да араласа бастаған.
Былтыр есаул Лебедев Балқаш кӛлінің тұсында кӛшіп бара жатқан Сейтенді
қолға түсіргенде тілмаш болып барған да осы Шыңғыс. Ал Жәнәділде бұл
жігердің бірі де жоқ. Бір биеден ала да, құла да туады деген міне осы. Аға
сұлтан екі баласын да жек кӛреді. Ӛз қолымен ажалға айдап салуға бар, бірақ
тӛркіндері мықты, адуынды әйелдерінен ғана именіп жүр...
    Қоңырқұлжаның кӛзі қайтадан жас тоқалына түсті. Бұл жолы бағанағыдай
емес, шүңірейген кішкентай кӛзінің түбінде бір қияпат ашу ойнай жӛнелді. Жас
тоқалының бетіне тесіле қарап, ішіп-жеп барады. «Мынау тығыршық тӛс, бӛлек
бӛксе кімді болса да қызықтырар... Осы сұлу тоқалы баласы Шыңғыспен
кӛңілдес дегенді бәйбішесі Қайниса кӛптен бері құлақ-қағыс ететін. Аққағазды
жек кӛретін, күндес қатынның шері ғой деп Қоңырқұлжа бұл сӛзге бәлендей
кӛңіл қоймайтын. Алайда тоқалының қасына бір жансызын тыңға қойған. Сол
жансызы жақында мұның ӛсек емес, шын екенін айтқан. Бұл суық хабарды
естіген шақта қанша бұлқан-талқан болып ашуланғанмен, ӛш алуға келгенде
айлақор, үндемей бас салатын сабырлы аға сұлтан табанда шу шығармай «тұра
тұр бәлем!» деп іштен тынған да қойған. Сӛйтіп ызаға үнсіз жанып жүргенінде
екінші бір сұмдықты тағы естіген. Үлкен баласы Жәнәділ осы кіші тоқалының
аулындағы бір тӛлеңгіттің қызына ғашық екен. Қыз да мұны жақсы кӛреді-міс.
«Егер әкем айттырып бермесе, осы қызды нағашым аулына, немесе Омбыға
алып қашам», — дейтін кӛрінеді Жәнәділ..
    Бұл хабарды естігенде Қоңырқұлжа тіпті күйіп кетті. Аға сұлтанның баласы
қарашының қызын алмақ деген не сұмдық! Қоңырқұлжа кіші шешесінің
қойнына барып жүрген Шыңғысқа да мұндай ашуланып кӛрген жоқ, ал бұл
жолы... Жәнәділді жедел шақыртып алдыртты да:
    — Сенің қарашының қызы, әбдіуақит тӛлеңгіттің Күмісін алам дегенің рас
па? — деді екі кӛзі қанталап.
    Жайшылықтағы ынжық, қорқақ Жәнәділ сірә Күмісті шын жақсы кӛретін
болуы керек, күтпеген жерден табандылық кӛрсетті. Әкесіне тіке қарай алмаса
да, қызға берген уәдесінен таймады.
    — Рас.
    — Ал сен бүкіл Ұлытау, Қара Кеңгір, Сары Кеңгірдің қожасы Ерденнің кіші
қызын саған айттырғанымды білмейсің бе?
    — Білемін. Ол қызды Шыңғыс алсын...
    — Ей, не малтаңды езіп тұрсың ӛзің? «Шыңғыс алсының» қалай?! Қатынды
саған айттырамын да, алатын Шыңғыс болғаны ма?
    Жәнәділ тӛмен қарап міңгірледі.
    — әкесінің жас тоқалына барғанда, ағасының қалыңдығын ала алмай ма?..
Алсын. Мен Күмістен бӛтен ешкімді алмаймын. Алдырмасаң бауыздалып
ӛлемін.

                                     83
    Қоңырқұлжа күйіп кетті. Жәнәділді бас салып тепкілейін десе, Зейнеп пен
Шыңғыстың арасын жұртқа жаяр деп қорықты. Ашудан ӛзін ӛзі әзер ұстап:
    — Шық үйден! — деуге ғана мұршасы жетті.
    Осыдан кейін тӛсек тартып үш күн жатып алды. Қалың ойға шомды.
Шешімге де келді. «Зейнеп пен Шыңғыстың арасы жұртқа тарамасын. Ағайын-
туған естісе абыройымның айрандай тӛгілгені. Бұл екеуінің тартар жазасын тек
ӛзім ғана білуім керек. Ал Жәнәділді қарашының қызы Күмістен алыстатқан
ақыл. Сандыбайдың Ердені ӛзіммен терезесі тең шонжар. Онымен құдандал
болу — он екі қанат ақ ордама тағы да бір жаңа тіреу қосылды деген сӛз.
Нағашысы Тұяқбай қарадан шыққан қыңыр еді, кӛрдің бе жиенінің қалай қарай
тартқанын? Қайткен күнде де Күмістен ажырату әдісін табу қажет, нағашысы
секілді тоң мойын ит айтқанға кӛнбесе...»
    Бүкіл Қараӛткелді бір шыбықпен айдаған Қоңырқұлжа ӛз басына түскен
ауыртпалықтан осылай күбідей ісініп не, істерін білмей жүргенінде,
Талызинның әлгі хаты келген.
    Қоңырқұлжа қуанып қалды. «Ау, туған балаларыңды кӛрер кӛзге ажалға
айдағаның ба, деген іштей сұраққа: — үш жүз бірдей мадақтаған Абылай ӛзін
Хиуа ханының құлдығынан алып қашып, еліне аман-есен әкелген Ораз құлды ер
жеткен кезінде «Басымнан ӛткен қашқындық, құлдық қаралы күнімнің куәсі
болады», — деп ӛз қолымен бауыздаған жоқ па еді?! Жамандық ісіңнің айғағы
болар адам тірі жүруге тиісті емес. Бұл салтты Абылай балалары берік
ұстағанда Сәмеке ханның ұрпағы неге қашады? Аға сұлтан Қоңырқұлжа ӛзінің
тоқал шешесінің қойнына барған баласы Шыңғысты ерлік кӛрсетер сын сапар-
ға жұмсауы күнә ма?» — деп мырс-мырс күлген.
    Енді осы шешімін айтпақ боп іздеткенінде, Омбы кадет корпусынан жазғы
демалыстарына келген Жәнәділ де, Шыңғыс та аулында болмай шыққан. Кенет
бойын қызғаншақтық, ашу билеген Қоңырқұлжа оларды іздетіп шақыртып
алуға шыдай алмай, қасына он бес баскесер нӛкерін ертіп, ӛзінің әлі түнейтін
кезегі жетпеген жас тоқалының аулына түсіп кеткен. Бірақ Жәнәділ мен Шың-
ғыс мұнда да болмай шыққан. Сірә әкелерінің келе жатқанын естіп, кӛрші
ауылға кетіп қалған тәрізді. Бір нӛкеріне «тауып әкеліңдер» деп бұйырып, ӛзі
тоқалының үйіне түскен. Мезгілсіз келген байының түксиген қабағынан Зейнеп
сескене қалса да сыр бермеген. Сұлу денесінің еркектерге алдымен кӛзге
түсетін ерекше жерлерін күзгі семірген тоқты қойдай әдейі бұлтылдата, кӛзін
жерден бір алмай, аяғын ұшынан басып қызмет істеген. Жас бағланның тез
піскен етін тұтасымен бір ӛзі жеп, бір шара қымыз ішіп ықылық ата бастаған
Қоңырқұлжа қырмызы қызыл түлкідей құлпырып ӛзінен әлденені дәметіп
монтиып отырған тоқалға сонда ғана қараған. Жеген еті мен ішкен қымызы
бойға тарап, денесін кенет бір алуан қызу сезім билей жӛнелсе де, «тоқалым,
сенің кӛңіліңді соңынан табармын» деп далаға шыққан. Ел жата бастаған кез
еді. Жәнәділ мен Шыңғыс әлі келмеген екен. Қоңырқұлжаны бӛтен ой билеген.
    — әбдіуақит тӛлеңгіттің үйі қайсы? — деді ол қасында тұрған нӛкеріне.
                                     84
    — Мынау шеткі қараша үй.
    Қоңырқұлжа ешкімге тіл қатпай сол үйге қарай жүре берген. Аға сұлтанның
ізін басып оны күзетіп жүрген топ нӛкері де соңынан ерген.
    Қоңырқұлжа «Ассалаумағалайкүм» деп кіріп келгенде, ең алдымен қараша
үйдің дәл ортасында қып-қызыл боп жайнаған тобылғы шоғын кӛрді. Одан
кейін қара кӛлеңке үйдің оң жағында құрама кӛрпенің үстінде шашының ұшын
ӛріп отырған бой жете бастаған жас қызға кӛзі түсті. Бӛтен жан жоқ. Бейсауат
келген аға сұлтанды танып қыз не істерін білмей тыпырлаған да қалған.
    — әбдіуақит қайда? — деді аға сұлтан, қыз бетіне сүйсіне қарап.
    Қыз бұрынғыдан да саса түскен.
    — әлгі кӛрші ауылдағы нағашым үйі шақырып еді... Кіші баласын
сүндеттетеді екен. Апам екеуі соған кеткен... Кӛп кешікпей келіп қалар...
    — ә-ә... Атың кім?
    — Күміс...
    Шешім табанда келген. Қоңырқұлжа мінезіне әккі болған нӛкерлер үйден
шығып кеткен.
    Аға сұлтан қызға қайта қараған. Күміс десе күміс екен. Маңдайы қақтаған
күмістей кең, ӛзі жұмыртқадай аппақ, сазды жерге біткен сары ағаштай сұңғақ
бойлы, уылжыған бір керемет. «Жәнәділ де текке құмартып жүрген жоқ екен!»
— деді ішінен кенет бойы балқып кеткен Қоңырқұлжа, сӛйтті де сыртына
жамыла салған қара пұшпақ ішігін иығынан сілкіп түсіріп, кӛйлекшең қалды да,
сабадай кең жарғақ шалбарының ауын шешіп жатып, Күміске қарап:
    — Балам, ана бір кеседегі сусынды бері әкелші, — деді.
    Аңшы қуып жеткен еліктің лағындай зәресі ұшып, тостағандай кӛзі
шарасынан шыға жаздай жаутаңдаған Күміс бір сәтте далаға қаша жӛнелгісі де
келді, бірақ сыртынан есікті ұстап тұрған жігіттерді аңғарып, «ештеңе ете
қоймас. Сусын сұрап отыр ғой...» — деп дірілдеген буынын әзер басып, майыса
түрегеліп аяқ жағында тұрған саумал құйылған, қаңылтыр сыммен шандыған
ескі кесені ұстап, арбаған жыланға таяған торғайдай, Қоңырқұлжаға жақындай
берді.
    — Мінекейіңіз...
     Сол-ақ екен Қоңырқұлжа Күмістің ақ білегінен шап беріп ұстай алды да,
ӛзіне тартып алды. Қыздың тек «ойбай» деген даусы ғана шықты. Ар жағында
жағалтайды ілген қара бүркіттей Қоңырқұлжа Күмісті қозғалтпастан балдыр-
ған жас денесін шӛккен бураша алпамсадай кең бауырының астына алып, әлі
әбден қатпаған қабырғасын сындырардай қыса, умаштай жӛнелді...
    Қанша бұлқынғанмен аузын кеудесімен тұншықтырған алып күш қоя ма,
аздан кейін Күміс талықсып кетті. Бірақ аға сұлтан оған қараған жоқ. Елуге
келсе де, әлі күші қайтпаған, бағлан қозы еті мен уыз қымызға тойынған
Қоңырқұлжа енді жас Күмістің абыройын қызыл қан етіп ағызды.
    Қоңырқұлжа мауқын басып, маңдай терін сүртіп жатқан кезінде сырттан:

                                     85
    — Сұлтан, қайтесіз қызуланып, сізге кіруге болмайды, онда аға сұлтанның
ӛзі бар, — деген бас нӛкерінің даусын есітті. Қоңырқұлжа баласы Жәнәділдің
келгенін білді.
    Дүлей күшке қарсы тұра алмай ақ жүзін мӛлдір жасы жауып талмаусырап
жатқан «жас иісті» тағы да бие сауым мезгіл әурелей, аға сұлтан әлден уақытта
орнынан тұрды.
    — әкесі қатын қылған қызға үйленсін енді Жәнәділ! — деп есіней күлді де,
ішігін иығына іліп, жарғақ шалбарын қолтықтай үйден шығып кеткен.
    Тоқалының отауына жақындай беріп, анандай жерде, кӛген қасында екі бетін
қолымен басып, екі иығы бір кӛтеріліп, бір түсіп үнсіз жылап отырған
Жәнәділді кӛрді. Қайырылып қараған да жоқ. «әкеңнің тоқалына ініңнің
барғанын бетіме салық ететін сабазсың ғой, ал енді не айтар екенсің?» — деді
ол күбірлеп, ӛзінің туған баласын табалай, сӛйтті де ақ отауға беттей берген.
    Бір нӛкері соңынан асыға қуып келіп:
    — Алдияр аға сұлтан, әке-шешесін қайтеміз, кӛрші ауылдан келе жатқан
бетінде қол-аяқтарын байлап сайда ұстап тұрмыз? — деп еді, Қоңырқұлжа:
    — Қоя беріңдер, — деді де ақ отауға кіріп жоқ болған.
    Қоңырқұлжа шаңырақтан түскен күн сәулесінен бетін сәл әрірек қозғады да,
қайтадан тоқалына қарады. Одан бетін аударып босағаға кӛз тастады. Босағада
керегеге жібек бүлдіргісінен ілінген сегіз қарыс, ӛрімі қос саусақты ырғай сапты
қамшы тұр.
    Ӛз балаңмен ойнас болатын патшағарсың ғой, алсам қайтер еді ана
қамшының астына, деп ойлады ол бір сәтте. Бірақ ол ойынан тез қайтты. Зейнеп
осал жердің қызы емес. Қарқаралы аға сұлтаны Жамантайдың кенже
қарындасы. Бұ да Тәуке сұлтанның қызы. Сұлтан қызын ұруға дәстүр жоқ.
Ұнамаса, немесе дәм-тұздары жараспастай кектессе сұлтандар ғұрып бойынша
ондай әйелді ұзатып әкелгеніндей, бір кӛш етіп ырғалтып-жырғалтып тӛркініне
апарып салуы керек. Күнәсін ӛз әкесі тартқызады. «Иә, бұл қамшы саған емес,
бӛтендерге арналған, анау қорғасын сымды тӛрт таспа, осы Қоңырқұлжаның ӛз
қолымен-ақ талай құл мен күңнің арқасында ойнаған».
    Аға сұлтан қайтадан тоқалының бетіне кӛз тастады. Таң ата Қоңырқұлжа
үйге кіргенінде Зейнеп, ұйықтамай күтіп жатыр екен. Тоқалға нәпсіқұмар
сезіммен кӛңіл қосқан жүйрік дӛнендей Шыңғыстан гӛрі азбан жылқыдай ауыр
денелі Қоңырқұлжаның жӛні бӛлек тәрізді. Аға сұлтан тӛрге келіп жантайып
кӛзі ілегіп кеткенше, Зейнеп болыскей кереуетті сақырлатып, «жаныма
келсейші» деп шақырғандай әлсін-әлсін дӛңбекши берген. Бір шапса ұзақ
шабатын әбден қалжыраған кәрі мәстек, жас байталдың ойнағысы келгенін
білсе де, шаршағандықтан жастыққа басы тиісімен қор ете қалған. Содан сәске
кезінде кӛзін ашса, аяқ жағында тоқалы отыр екен. Ызалы жастан бұлауланған
екі кӛзі Күмістің абыройы қан боп қатқан Қоңырқұлжа кӛйлегінің етегіне
қадалған...

                                      86
   Қоңырқұлжа қымсынар емес. «Ӛзіңнің кӛп істегеніңнің бірі ғой менің
түндегі бозбалашылығым», — деп қанды етегінен именбестен жүнді балтырлы
аяғын созып;
   — Уқала, — деген. Содан қайтып тіл қатқан жоқ. Ал Зейнеп сол сәскеден
күн кӛтеріліп, түске таяғанға дейін әлі қозғалмай отыр. Ұзын жібек кірпіктерін
анда-санда бір кӛтеріп, қара кӛздерін Қоңырқұлжаның кіндік тұсынан тӛмен бір
қадап қояды да, қабағын сәл шыта кӛйлегінің етегіне аударады. Ақырын ғана
күрсінгендей боп демін алады да байының жүнді жуан балтырын қайтадан
уқалай түседі.
   Қоңырқұлжа тынығып қалған екен. Әлі де болса бірдемені дәметіп мӛлиіп
отырған тоқалды кенет аяп кетті.
   — Қамзолыңды шешіп, ана есіктің тиегін салып кел, — деді Қоңырқұлжа ӛзі
ыңғайлана беріп. Қуанып кеткен жас тоқал орнынан асыға тұрып ырғала басып
барып есіктің тиегін салды. Дәл осы кезде сырт жақтан біреу есікті тарт-
ты. Зейнеп босағадан сығалап жіберді де:
   — Сұлтаным, Шыңғыс пен Жәнәділ, — деді, — ашайын ба?
   — Жандары шығып кетпес, күте тұрар, ӛзің бері кел...
   Тоқалдың ұпайы түгенделіп болғаннан кейін, әлден уақытта барып, есік
ашылып, үйге Шыңғыс пен Жәнәділ кірді. Түстері солғын. Әсіресе Жәнәділ. Екі
ұрты суалып, кӛзі кіртиіп, бір түннің ішінде сүзектен тұрғандай ілмиіп қалған.
Күнәні әкесі емес, ӛзі істегендей, Қоңырқұлжаның бетіне қарай алмады, басы
тӛмен салбырап кеткен. «Бәсе, нағашыңа тартқан бӛз ӛкпе боларсың деуші едім,
дауыс кӛтеруге жарар түрің жоқ қой. Күмістің де енді маңайынан жүрмессің»,
— деді ішінен аға сұлтан. Жәнәділ расында да әкесінің айтқанындай боз ӛкпе,
босаң бел, жігерсіз жігіт еді. Бар махаббатын түнде жылап тауысқандай
Күмістен де күдер үзген, әкеге де қарсы сӛз айтар дәрмені жоқ, қазіргі тұрысы
қажырсыз, салы суға кеткен адамның кейпі еді.
   Ал Шыңғыс болса сусыны қана умашталған тоқал шешесінің жайраңдаған
түрін кӛріп, жанжалдың жеңіл біткенін түсінді. «Татуласқан екенсіңдер. Бәсе,
қара ниетті кәрі қорқау, жүзге істеген қиянатының ӛзіне қайтарылған бірін
кешірсе керек етті. Енді әкеден келер қауіп жоқ».
   әкесінің сырын осы күнге дейін анық түсінбеген Шыңғыс, оның баласына
ӛлмей кешпес кек сақтап қалғанын қайдан білсін!
   Қоңырқұлжа боқшантайынан Талызинның бұйрығын қайта алып,
балаларына оқып берді де:
   — Сендер ақ патшаның офицерлерісіңдер. Бұйрықты орындау —
борыштарың. Әрқайсың жүз сыпайдан алып, ереуіл кӛтерген елдерге жүріңдер.
Айтқандарыңа кӛнсе кӛшкен жұртты кейін қайтарыңдар, кӛнбесе бастарына
ақыр заман орнатыңдар, — деді.
   — Егер күшіміз жетпесе қайтеміз? — деді әкесінің сӛз тӛркінін аңғарып
қалған Шыңғыс, — Кенесары сұлтан осал жау емес.

                                      87
   — Ақ патша офицерінің сӛзі емес айтып тұрғаның, қарғам. Құдайменді
ұрпағының атына кір келтірмеңдер! — деді аға сұлтан келте қайырып.
   Кӛрер кӛзге ӛлімге айдап салғанынан Шыңғыс қатігез әкенің ӛз күнәсін
кешпегенін ұқты. Аға сұлтанға енді сӛз қайтармай екі баласы үн-түнсіз үйден
шығып кетті.
   Аздан кейін олардың Қараӛткел бекінісіне қарай шауып бара жатқан дүбірі
естілді.
   Қоңырқұлжа сәл тыңдап тұрды да:
   — Қашанғы тоқал шешесінің етегіне жабыса береді, Шыңғысқа да ӛзін
кӛрсетер мезгіл жетті, — деді.
   Зейнептің жүрегі мұздай боп кетті. «Бәрін де біледі екен. Мезгілсіз
келгенінің де себебі сол болды. Анау етегіне жабысқан қан да соның есебі екен.
Қарамағында кісі жоқтай, туған балаларын ӛлімге айдап салуы да соның ӛші.
Кӛкжал болсаң осындай бол».
   Кәрі тарлан Қоңырқұлжаға Зейнеп сүйсіне қарады. Айыпты екені есіне түсіп
кетіп, аяғына жығылып кешірім сұрағысы да келді. Бірақ оны істемеді, әйел
болса да түбі Бӛкейханның ұрпағы екенін ұмытпады. Сол сазарған қалпында:
   — Ал Жәнәділдің жазығы не? — деп сұрады.
   — Жазығы баласы мен шешесінің қылмысын біледі. Және сұлтан басын
қарашының қызына қор етпек болды.
   — Бәріне де түсіндім. Енді мені тӛркініме қашан апарып тастайсың?
   — Баланы ӛзім таптырдым, ӛзім жазалаймын. Ал қатынды қырық тоғыз
тӛлеп сатып алғам, қалың малымның құны қайтпай бостан-босқа неге апарып
саламын? — деді қабағын түксите, сӛйтті де сәл жібіп, — қымызың болса
әкелші, шӛлдеп кеттім, — деп теріс бұрылды.
   «Арам қолдан қалай адал қымыз ішуге дәті барады», — деп Зейнеп сәл таң
қалып тұрды да, ӛзін-ӛзі жұбатты. «Жарайды, хан тұқымында бұдан да сорақы
күнәлар болған. Ӛзі кешсе, маған не сор?».
   Ол енді жорғалай басып, босағада тұрған күміс піспекті қара сабаға қарай
беттеді.
   Осы кезде үйге біреу кірді.
   — Ассалаумағалейкүм.
   Қоңырқұлжа сәлем берген адамның бетіне бұрыла қарады да, кенет жүзі
жылып сала берді.
   — Ау, Ожар сабазсың ба?
   — Иә, аға, сұлтан, ӛзімін.
   — Жарқыным-ау, тірімісің, қайдан жүрсің? Жоғары шық.
   — Омбыдан. Және жалғыз емеспін, — деді Ожар тӛрге таман отырып
жатып.
   — Қасыңда кім бар?
   — Қатыным.
   — Кімнің қызы?
                                      88
   — Тайжанның.
   — Қай Тайжан? әлгі патшаға қарсы шығып атылған... Азнабайдың Тайжаны
емес пе?
   — Иә, сол кісінің қызы...
   — Онда қыз бар ма еді?
   — Ӛзі ұсталғанда... Алтыншаш деген қызы қалған екен. Тайжанның үй-ішін
Туринге айдағанда Омбының бір бай саудагері сол Алтыншашты сатып алып,
генерал Фондерсонға тарту етіпті... Биыл он алтыға шықты.
   — әңгіме сенде екен ғой!.. Иә, сен оған қалай үйленіп жүрсің?.. Ӛзі қайда..
Үйге неге кір демейсің...
   — Кӛрші ауылда... Қалай үйленгенім ұзақ жыр...
   Ожар қымыз сапырып жатқан Зейнеп жаққа кӛз тастады да, сӛзін тия қойды.
Аға сұлтан бірден түсініп әйеліне:
   — Тоқал-ай, сыртқа шығып қонаққа шай қойғыз, қой сойдыр... — деді.
   Зейнеп: «Менен жасырасыңдар ғой сырларыңды», — дегендей кекете езу
тартты да үйден шығып кетті.
   Ожар Сейтенмен қалай серік болғанын, оны қалай ұстап бергенін, ӛзінің
тұтқын болып неге бірге жүргенін бастан-аяқ баяндап берді де:
   — Омбыға барған соң да екі жетідей абақтыда жатуға тура келді. —
Сейтенді бӛлек, мені бӛлек «соттамақ» болды, — деп күлді. — Бір күні
Фондерсонның ӛзі келді. Генерал дегенді жақын жерден бұрын кім кӛрген, сары
ала түймелі, қайқиған жирен мұртты, түсі суық кісі екен. Сейтен мен Тайжанды
ұстап бергеніме рақмет айтып, не тілегің бар, сұра деді... Омбыға былтыр бір
жәрмеңкеге келгенімде Алтыншашты кӛргенім бар... Сонда аузымнан сілекейім
ағып құмар боп кеткем. Тәуекел деп генералға: «Маған қатындыққа есігіңде
жүрген қырғыз қызын берсең болады», — дедім.
   — Жиырма бесінші жылғы заң бойынша қыздың кімге тием десе де ӛз еркі.
Біздің зорлауға хақымыз жоқ, — деді генерал. — Қыз кӛнсе...
   «Байқаймын генералдың Алтыншашты маған берер түрі кӛрінбейді. Заңды
ӛздері қолдан жасап алып жүрген жоқ па... Темір торлы абақтысы бар қала
түгіл, жалпақ жатқан қазақ жерінің ӛзінде де қыздың еркін кім сұраған. Әйтсе
де мен:
   — Қызды кӛндірудің міндетін ӛзім алайын, — дедім.
   Генералдың кӛзі шарадай болып кетті.
   — әкесін ұстап берген адамға ол қалай кӛнеді? — деді.
   — О жағын ӛзіме жіберіңіз, — дедім.
   Генерал айтқан сӛзін қайтып ала алмады. «Жарайды» деді.
   Бұрын бізде күзетте жүрген бір шоқынды татар уряднигінен естігем:
«Фондерсон үйіндегі малай қыз сізді екі-үш рет сұрады. Егер тамақ берсем
тапсырасың ба?» — дейді деген.
   әрине, әкесінің ағасымен бірге абақтыға түскен соң, мені солардың адамы
екен деп ойлап жүргенін бірден ұқтым. Жемін сезсе жиырылған кірпі бауырын
                                      89
жазады, азырақ ақша беріп, әлгі урядниктен мені қызбен бір жолықтыруын
сұрадым. Ӛз дінін сатқан урядник, патша қызметін де сатты, бір кезекте тұрған
күні Алтыншашты маған әкеп жолықтырды. Қыз кісендеулі Сейтен екеумізді
генерал үйінің жанынан абақтыға айдап апара жатқанда кӛрген екен. Жаны
ашып түнімен жылап шығыпты. Байқаймын, шет жақта ӛскенмен, ӛз
тумаластары десе үзіп жанын беретін түрі бар. Оның үстіне мен оған елінің
азаттығы үшін күресіп жүрген бір батыр жігіт боп кӛрінген тәріздімін. Қысқасы,
біз шу дегеннен тіл таптық. Сӛйтіп, бір-екі кездескеннен кейін, екеуміз қол
ұстасып елге қашпақ болдық.
   «Біздің осылай уәделескенімізді Фондерсонға айтып едім, ол шу дегенде
жаман ашуланды. Бӛлтірікті қанша асырасаң да тоғайын аңсайды» деген осы
деп бір сәтте Алтыншашты жазаламақ та болды. Дегенмен ақылды адам ғой,
аздан кейін сабасына түсіп «Сенің мұның дұрыс екен. Алтыншашты алып еліңе
жет... Халқының азаттығы үшін күрескен кісінің қызын алып қашып келсең,
саған жұртың сӛзсіз сенім кӛрсетеді. Ал бізге қазақ арасында, әсіресе Кенесары
жігіттерінің арасында сендей жансыз кӛз-құлағымыз болғаны ӛте қажет», —
деді. Сӛйтіп мен қазір Алтыншашты қатын етіп алып, Кенесарының аулына
бара жатырмын, — деді сӛзін аяқтап Ожар.
   Қоңырқұлжа риза болып қарқ-қарқ күлді.
   — Жігіт болсаң міне осындай бол! Қой да аман, қасқыр да тоқ, қатын да бар.
   Ожар тӛмен қарап күлімсірегендей езу тартты.
   — Заманың түлкі болса, тазы боп шал деген ғой біздікі.
   — Дегенмен екі кеменің құйрығын ұстаған суға кетеді, сақ бол. Әсіресе
Кенесары аулында... Сұлтанның кӛзі қырағы, қате бассаң бірден сезеді. Және ол
ауылда жалғыз ғана Кенесары емес қой.
   — Қасымның ұрпағынан басқа қасында тағы кімдер бар екен, хабардарсыз
ба?..
   — Қазір кӛп жұрт солай қарай бет бұруда ғой. Жақында сол жақтан бері
ӛткен бір мәліш сәудегерінен естідім, атақты батырлардан бүгін таңда Шұбырт-
палы Ағыбай, Алтай Тӛлебай, Бестаңбалы Бұқарбай, Бағаналы Құдайменді,
Қыпшақ Иман бар кӛрінеді, ал Табын руының батыры Тіленшінің Жоламаны біз
де сендермен біргеміз деп жақында Байтабын деген жас батыры мен Сер-
ғазы хан тоқалдыққа алайын деп жүрген Ақбӛкен атты батыр қызды жіберіпті...
   — Қатын құтырған заман болды ғой осы кез... Сырымбет қырқасынан
байын, малын тастап алты баласымен Кенесарының қарындасы Бопай да барып
қосылды деген де рас па?
   — Рас. Қасымның ұлдары арлан қасқыр болса, қыздары қаншық бӛрі емес
пе. Бопай қазір қолына найза алып бір топ жігіттерді басқарады деседі. Күйеу
жұрты, Уәли ханның ауылын шабамын деп тісін қайрап жүрген кӛрінеді.
   — Бопай келіп ағасының тобына қосылса Жанайдар батыр да со жерде
десеңізші...
   — Неге?
                                      90
   — Жанайдар мен Бопай жас кездерінде Қозы Кӛрпеш пен Баян сұлудай
болған жоқ па еді? Тек Қасым тӛре Жанайдарды қара қазақ деп Бопайды оған
бермеген. Алты бала тапса да Бопай Жанайдар десе ішкен асын жерге қояды
деген ӛсек бар. Екеуінің басы Кенесары ордасында қосылған болар.
   Ӛзін ана жылы Байгӛбектің асында кӛргенім бар, ағасы тәрізді кӛзінен қаһар
шашқан ақ сары қатын екен. Астына боз жорға мініп алып сайысқа түсті. Бірде-
бір еркек шыдатпап еді... — Ожар бірдеме ойына түскендей Қоңырқұлжаға
бұрыла қарады, — жаңағы айтқан батырларыңыздың бәрі, Жоламан сұлтаннан
ӛзгесі кілең ашық кеуде, жалаң тӛс кедей сарбаздар екен... Ел билеген бай,
манаптан ешкімнің аты естілмей ме?
   — Малымды шауып алар деп қорыққан жүз-жүз елу шаңырақты
Шорманның Мұсасы, Жақыптың Елемесі, Асылғазының Бабатайы секілді
мыңды айдаған азғантай байлар болмаса, ел ағалары «түбі қалай болады» деп
артын күтіп отырған тәрізді ғой. Әзірге қосылғандар Қарқаралы ӛкірігінен
Қазының Құдаймендісі мен Баянауыл ӛкірігінен Бектастың Таймасы. Қазының
Құдаймендісі патша үкіметіне бұрыннан наразы. Ана жылы оны болыстықтан
түсірген. Ал Бектастың Таймасы...
   — Бектастың Таймасы дейсіз бе? — деді Ожар сәл қобалжи. — Япырмай...
   — Неге шошыдың? Қастасқан жерің бар ма еді?
   — Жоқ... Дегенмен... — Ожар сырын айтар-айтпасын білмей сәл отырды да,
сӛзін қайтадан бастады. — Таймастың Кенесары қасында болуы... Маған қауіп
туғызып отыр, — деді ол күбірлей, — былтыр Сейтен екеумізді ұстап Омбыға
апара жатқанда біздің тоқтаған аулымыз тек осы Таймас аулы ғана болды.
Бірдемемді сезіп қалды ма деп күдіктенетін едім...
   — Басқадан күдігің болмаса Таймастан әзірге қорықпай-ақ қой... Ол осыдан
бір апта бұрын Жоламан мен Иман ауылдарына жүріп кетіпті. Жұрт ыңғайына
қарай Ырғыз бен Торғайдан да әрі барады деседі. Шамасы Кенесары ереуіліне
Ақ Жайық, Ор бойының ауылдарын да қоспақ ниеттері бар тәрізді. Таймас о
жақтан күзсіз қайта алмайды. Балта кӛтерілгенше, ағаш жал табады дегендей,
сен де тірі жансың ғой, оған дейін сенімге кірерсің. — Қоңырқұлжа ырқылдай
күлді. — Тақа болмай бара жатса «адасқанның айыбы жоқ, қайтып үйірін
тапқан соң» деп қатыныңды алдыңа тартып, мойныңды ұсына берерсің. Ӛзі
ұсынған мойынды қылыш кеспейді.
   — Таймас алыста болса... жӛн екен. Бӛтен бәлендей қауіптенерім жоқ.
Омбыға жеткеннен кейін, Сейтенді атқанға шейін тірі жанға жолықтырған жоқ.
Екеуміздің арамыздағы сырды ол ӛзімен о дүниеге бірге алып кетті. Оған менің
кӛзім кәміл жетеді. — Ожардың қайтадан еңсесі кӛтерілді, — әзірге
Кенесарының қасына тек ақ патша жерін тартып алған рулар ғана шоғырланып
жатқандай ғой. Мұндай жағдайда астындағы оты күшті болса, қазан тез
қайнағанмен тез суалатын еді...
   — әй, білмеймін, — деді Қоңырқұлжа, — бұл жолғы кӛтеріліс ӛзге
уақыттағыдай лап етіп жанып, сӛне қалатын жалынға ұқсамайды. Кенесарының
                                     91
осыншама қол жинап үндемеуінен сескенем. Және қасында жалғыз қазақ емес,
басқа ұлттан шыққан ақылшылары да бар дейді жұрт. Бұ да еске алатын жәйт.
    — Қойыңызшы?
    — Иә, жиырма шақты орыс пен башқұрт жігіттері бір топ деседі. Іштерінде
зеңбірек ата білетіндері, оқ-дәрі жасай алатындары да бар кӛрінеді... Бас
ақылшыларының бірі деп Бұқараға сыймаған Сидақ қожа мен ӛз елінде ереуіл
істеп айдалып келген болыскей офицер Жүсіп деген біреуді айтады тыңшылар.
Кілең қарақшы бас қосқан тәрізді.
    — Япырмай ә... Жақсы, — деді кенет Ожар бір шешімге келгенін білдіріп, —
не болса да барған соң кӛрермін. Ал енді жұмыс тәртібін сӛйлесейік. Омбы сізге
Кенесары ордасында не болып жатқанын хабарлап тұруды тапсырды.
    — Хабарды қалай бермексің?
    — Сейтенді ұстасқан Сәмен, Жақып, Сақып деген сенімді екі-үш жігітім бар.
Олар қазір Кенесары жасағында. Хабар солар арқылы болады.
    — Келген жігіттердің сенікі екенін қайдан білем? — Қоңырқұлжа тағы
ырқылдай күлді, — кӛп қойдың ішіндегі тартылған қошқар секілді кӛзге түсетін
бір белгісі бола ма?
    — Белгі біреу-ақ, сізге келгенде мына белбеудің оң жағында тұратын құты,
оқшантай, қыны сол жағында тұрады.
    — Кісесі ше?
    — Белбеулерінде кісе болмайды. Жас жігіттерге келіспейді. Біреу болмаса
біреу сезіп қалуы мүмкін.
    — Ойпырмай, ӛзің мұндай іске әбден жорға болып алған екенсің.
Жаңағыларың адамның ойына келмейтін белгілер ғой. Ұмытып қалып
жүрмесем нетсін...
    — Кенекең тірі тұрса, ұмыттыра қоймас, — Ожар күлімсіреді де сәлден соң
орнынан түрегелді. — Ал кӛріскенше бар болыңыз.
    — Ас ішіп кетпейсің бе?
    — Жұрт кӛзіне кӛп түсуге болмайды. Қатыныма осы ауылдағы бір қарашыға
жолығатын шаруам бар деп кетіп едім, енді оралғаным жӛн болар...
    — Онда жолың болсын.
    Қоңырқұлжа тӛрт күн емін-еркін жас тоқалын жайлап, бойы сергіп Ақмола
бекінісіндегі бәйбішелерінің үйіне қайтты. Бұл келгенде қорған қақпасының
алаңында жасақтарымен жаңа ғана оралған Шыңғыс пен Жәнәділ отыр екен.
Талызинның жарлығын орындаймыз деп бұлар ереуілге кӛтерілген Тыналы,
Қарпық, Темеш болыстарына дейін барыпты, бұнда ат құйрығын шарт түйіп,
қолына түкіріп отырған қалың жұртты кӛріп, әрі қарай жүруге қауіптеніп кейін
қайтыпты.
    Қоңырқұлжа балаларын кӛргенде, мыстан кемпірдің алдындағы алтын
сақасын қотыр тайымен алып келген тазша бала ӛгей шешесінен кем ренжіген
жоқ. Әсіресе Кенесарыға қараған елден Шыңғысының сау қайтқанын кешер
емес. Екі беті дорбалана күреңітіп, қамшысымен жылтыр етігінің қонышын
                                      92
сабалай, үн-түнсіз отырған екі баласының алдында ерсілі-қарсылы жүре
бастады. Бұларды тағы қандай «Барса келмеске» жіберуді ойлап іштей әлем-
тапырық.
    Дәл осы кезде бекіністің күзет мұнарасында тұрған солдат:
    — Бір салт атты кӛрінеді. Жүрісі тым асығыс, қақпаны ашайын ба? — деп
дауыстады.
    Қоңырқұлжа бұрылмастан жауап берді.
    — Аш!
    Ашылған қақпадан, қара терге малынған кер тӛбел қазақы аттан, кӛйлегінің
оң иығы жауырынына дейін қан боп қатқан, ұзын сары солдат «Беда! Беда!»
деп құлай-мұлай жерге түсті. Жақын тұрған казарманың есігінен қылышын
сүйрете, қазақ атаулысы «Қарапұшық Иван» деп атайтын, келте мұрын,
деңбелтек қара, кӛк кӛз, осы Қараӛткел бекінісінің коменданты войсковой
старшина Иван Карбышев жүгіре шықты.
    — Не болып қалды? — деді ол солдатқа түйіле.
    — Беда, войсковой старшина, — деп солдат ауырған иығын бір қолымен
баса, ыңқылдай сӛйледі, — біз хорунжий Котовтың басқаруымен елу солдат, он
урядник Петропавлдан Ташкентке бара жатқан Строганов купецтің керуенін
шекараға дейін апарып салмақ боп шығып едік. Салынып жатқан Ақтау
бекінісінен ӛте бергенімізде кілең сойыл, найза ұстаған Кенесары жігіттеріне
кездестік. Солдаттардың байланыспайық дегеніне қарамай, хорунжий Котовтың
бұйрығы бойынша екі-үш есерсоқ мылтық атып, бір-екі адамын оққа ұшырып
еді, ылғи жүйрік мінген жігіттер лап қойып отрядтың быт-шытын шығарып,
тегіс сойылға жықты. Астымдағы жүйрік атым қуғандарға жеткізбей тек мен
ғана құтылдым...
    Бұл кезде солдаттар да жиналып қалған-ды, бәрінің де жүзінде қобалжу,
қорқу...
    — Ӛздері қанша?
    — Бес жүз адамдай.
    — Кенесарының ӛзі ме басқарып жүрген?
    — Жоқ, інісі Наурызбай. Мен оны бұрын Кӛкшетауда кӛргем.
    — Солдаттардың қаншасы тірі қалды?
    — Білмеймін... Қолға түскен солдаттарды және керуенді бар мүлкімен
ӛздерімен бірге алып кетті. Қайта оралып кеп, сайдан кӛрдім...
    — Беттері қалай? Бізге бұрылған жоқ па?
    — Жоқ. Әрі қарай күнбатысқа кетті.
    Солдаттың жарасын қарап болған жас фельдшер оған;
    — Ағай, лазаретке жүріңіз, — деді ӛзі жаралы болғандай аяншақтап.
    Жаралыны қоршаған солдаттар енді гуілдей сӛйлеп кетті.
    — Осылай айдалада жүріп қырыламыз да бір күні!
    — Айдалаң не? Бұ да Россия жері ғой...

                                     93
   — Иә, саған осы далиған «Россия даласынан» ӛлгеніңде ғана екі метр жер
бұйырар:
   — Онда да тереңдігі бір құлаш...
   — Бізді осы жаққа қандай сор айдап әкелді.
   — Ӛзі келгендей сӛйлеуін қарашы! Менің еркіме салса, бұл желі азынаған қу
даланы о дүниеде де кӛрмес едім.
   — Қысқартыңдар сӛзді! — деді кенет ақырып жіберіп Қарбышев, —
Кенесары қарақшылары бізге соқпай кетпейді. Ертеңнен бастап, бекіністің бар
солдаты, жұмысқа жарайтын еркек-әйелдері ор қазуға шығады! Таң сәріден!
   Расында Кенесары ереуілшілері Қараӛткел бекінісіне соқпай кетуі мүмкін
емес еді, ӛйткені қазақ даласына Россия патшасының отаршылық саясатын
жүргізуінде Ақмола бекініс қаласы ерекше қызмет атқарған.
   Бұл түні Қоңырқұлжа ұйықтамай шықты. Кенесары әскері бекіністі алса, ең
алдымен ат құйрығына аға сұлтанды байлайды. Ежелден ала алмай жүрген кегі
бар. «Ал Кенесарының Қараӛткелге келуі сӛзсіз. Мынау Ақтау тӛңірегін
шарлауы — Қараӛткел бекінісі есігінің қалай жабулы екенін білгісі келіп
тартып кӛруі... Әлде Кенесарыға кісі салсам қайтер еді? Бәріміз де Шыңғыстың
үлкен ұлы Жошыдан тарадық қой, мүмкін райынан қайтар?.. Жоқ, жоқ, ӛйтуге
болмайды. Ол ӛзгені кешкенмен мені кешпейді, Қасым балаларының атадан
балаға мирас болып келе жатқан кегі бар. Не болса да табан тіреп ұрысып кӛру
керек. Ендігі менің сиынар құдайым да, табынар аруағым да Омбы... Содан
жәрдем сұрайын, қорға дейін. Ал мына Қара пұшық Иваннан не қайыр, не үміт,
ӛзі маған ала кӛздеу, мені жау қолына беріп, бекіністі тастай қашудан да
тайынбас.
   Қоңырқұлжа таң сәріден түрегеліп Талызинге хат жазды. Хатын: «Қасым
ұлы Кенесары Россия империясына берілгенімді кек санап мені аяйтын түрі
жоқ. Алдымен менің басымды алып, бүкіл бала-шағамды, туған-туысқанымды
құртпақ, Кенесарының бұл ойын маған қас ӛзге рулар да қолдауда. Сондықтан
осындай тар кезеңде қол ұшын жалғап, тезірек Ақмола бекінісіне ереуілшілерге
тӛтеп бере алатын әскер жіберуіңізді ӛтінем», — деп бітірді.
   Хатты жазып болып, тез Омбыға жеткізуін Карбышевқа тапсырды да, ӛзінің
басқа шаруасына кірісті. Ең алдымен бекініс сыртына кӛкорайлы Есіл
жағасында отырған екі әйелінің ауылын кӛшіріп алмақшы болды. Бұл істі
орындау-
ды Жәнәділ мен Шыңғысқа тапсырайын деп шақыртса, тағы да екеуі бірдей
бекіністе болмай шықты. Терісіне сыймай ашуланған Қоңырқұлжаға
бәйбішесінің «жазғы демалыстары бітуге айналды. Омбыға қайтар алдында ел
қыдырып, бой кӛтерейін дегендері шығар, несіне ренжисің», — деген сӛзі ауру
жарасының аузын тырнап алғандай әсер етті. «Қандай бой кӛтеру екенін
білмеймін бе? Түні бойы кӛзімді іліндіре алмай шыққанымда, оңбаған ит
Шыңғыс жатқан ғой Зейнептің торсықтай қос анарын құшып!»

                                     94
   әбден ашуына мінген Қоңырқұлжа тоқалының аулына нӛкерлерімен ӛзі
бармақ болып, шарт киініп алды. Қолына тобылғы сапты қамшысын ұстай
далаға шықты. Дәл осы сәтте оның кӛзі бекініс қақпасына ойнақтай кірген қара
жор-
ғасына түсті. Мойнында дорба секілді салақтаған бірдемесі бар. Қара жорға
жемге үйренген мал. Бекініс ішіндегі құдықтардан су ішпейді. Кӛк Есілдің кӛк
толқынын жүзіп жүріп сусындауды әдет еткен. Қорған сыртындағы ӛзенге ӛзі
барып, ӛзі келеді. Қоңырқұлжадан бӛтен жанға ұстатпайды. Ол бекініс
қақпасына оқырана кіріп, дағдылы жем жейтін астауына қарай тӛрт аяғын
шалыс тастап, ырғала ағып келе жатыр. Міне аға сұлтан есігінің алдындағы жем
астауға келіп тұра қалды. «Мойындағысы не сұмдық» деп Қоңырқұлжа ауыр
денесін іркілдете қозғап, қара жорғаның жанына жетіп барды. Кенет ӛн бойы
дірілдеп кетті. Атының мойнындағы үлкен кенеп дорбаның ішінде қарбыз
секілді домаланған бірдеме бар, қаны сыртынан сорғалап жерге тамып тұр...
   Қоңырқұлжа беліндегі лӛкет пышағын суырып алып, дорбаның жібін кесіп
жіберді. Дорба жерге гүрс етті. Денесі дірілдеп кеткен Қоңырқұлжа дорбаның
бір бұрышынан ұстап сілкіп жіберді. Топ етіп одан адамның басы түсті. Кӛзі
шарасынан шыға аларып, тістері ақсия қалған. Бір ұртынан қап-қара болып
кеткен тілінің ұшы кӛрінеді. Сірә балтамен шапқан болу керек, мойын
омыртқасы шорт үзілген. Қызыл қан әр жерде бетін алып, жаңа туған қозының
елтірісіндей қара қошқыл бұп-бұйра шашына ұйыса жабысқан... Қоңырқұлжа
аң-таң боп тесіле қарап еді, тани кетті, баласы Шыңғыстың басы екен.
   Болған уақиғаға енді ғана түсінген Қоңырқұлжа кӛзі қарауытып құлап бара
жатып:
   — Тұра тұр, Кенесары, сенің Сыздығыңның басын дәл осылай алдыңа тарт-
пасам, атым Қоңырқұлжа болмасын! — деуге ғана тілі келді.
   Жоқ, Шыңғыстың басын кескен Кенесары да емес, оның сарбаздары да емес,
Күмістің әкесі әбдіуақит шал еді. Қоңырқұлжа жалғыз қызын қор еткен түні, бар
шоқпытын қара лашығының ортасына үйіп, астынан от қойды да, таң ата Күмісі
мен әйелі екеуінің қолынан ұстап ауылдан беті ауған жаққа қашып шыққан. Іс
бұлай бет алар деп күтпеген Қоңырқұлжа нӛкерлері соңдарынан қуғанша бұлар
қамысты кӛл жағасына жетіп, таптырмай кеткен. Әбдіуақит әйелі мен қызын
Кенесары жасағына кӛшіп бара жатқан бір шағын ауылға қосып жіберіп, ӛзі
кейін қайтқан. Жүрегін удай ашытқан ашу, ыза, қорлану кӛзін қарауыттырып,
денесін оттай ӛртеген. Ақыл-ойын, бар сезімін тек «Кек! «Кек алу!» деген арман
ғана билеген. Шерменде жан осыдан бӛтен шешім таба алмады. Ыза үстінде
оған бұдан артық әділетті, дұрыс шешім жоқ тәрізденді. Қоңырқұлжаны ӛлтіріп,
ӛшін      алса    арманынан        шығатындай     болды.    Осындай       тәуе-
келге бел буған әбдіуақит итіне шейін ӛзіне таныс Зейнеп тоқалдың аулы
сыртын торлай бастады. Бірақ күзеті мықты тоқал үйіне таяй алмаған. Бесінші
күні, күзет кеткен түні — тағы аңдыған. Ойда жоқта ауыл сыртында екі салт
атты пайда болған. Біреуі Шыңғыс еді. Әбдіуақит бірден таныды. Жанындағы
                                      95
серігін Зейнептің отауына жіберіп, Шыңғыс ӛзі хабар күтіп, сай түбінде жатып
қалды. Сірә, әкесі кетісімен тоқалдың үйіне тікелей баруға жүрексінген болуы
керек... Бұның бәрін әбдіуақит кӛріп отырды. Бес күннен бері қолынан дым
келмей, ызадан әбден кӛзі қарауытқан, әкесі мен баласының, баласы мен тоқал
шешесінің арасындағы кәпті білмейтін сорлы, «Қоңырқұлжаның баласы менің
баламнан артық па, ол менің баламды қан қылғанда мен оның баласын неге
аяймын» деп, кӛзі ілініп кеткен Шыңғыстың қасына сыбдырын шығармай келіп
айбалтамен мойын тұсынан қос қолдап кеп ұрған.
   Сол күні таңертең енесінен жетім қалып, құлынынан ӛзі еміздікпен асыраған
қара жорғаны Есілден су ішуге келген кезінде еппен құр-құрлап ұстап алып,
Шыңғыстың басы салынған дорбаны мойнына тағып қоя берген. Ӛзі Кенесары
еліне қарай асыға жӛнелген.
   Қоңырқұлжа үш күн жер құшып жатып, баласының денесін ел-жұрты боп
қабірлегеннен кейін бір-ақ тұрды. Әйтсе де Шыңғыстағы ӛшін жауының алып
бергеніне ол іштей риза еді, бірақ ағайын-туғанға сыр бермей, қара жамылып
кайғы тартқандай жетісін берді де, Кенесары қолымен кездесу әрекетіне кірісіп
кетті.

ІІ

   Кенесары бір қиын мәселені шешерде қалың қабағын қарс жауып, бір
қолымен исфаған семсерінің сабынан ұстап, темір торға қамалған жолбарыстай
ақ орданың ішін кезіп, ерсілі-қарсы жүре, кӛп ойланатын. Мұндай кезінде
сұлтанның сырт бейнесі шынында да жолбарысқа ұқсас қаһарлы болатын,
желкесі күдірейіп, ӛткір кӛздері әдеттегісінен гӛрі қызара түсіп, тірі жанға тіл
қатпай, сұстана қалатын: Осындай ашулы-ойлы шағында оның үстіне ешкім
батып кіре алмайтын, ӛйткені ол бұл кезде жайшылықтағыдай емес, адам
кӛңіліне қарамайтын қатал келетін...
   Кенесары бүгін де осындай жағдайда еді. Полковниктің погоны тағылған
оқалы кӛгілдір мауыты шапанын желбегей жамыла салып, екі сағаттан бері ақ
орданың ішін адымдай ерсілі-қарсылы кезіп жүр.
   Кеше Сыр бойынан хабаршы келген. Ол «Мәделіхан ӛзі ӛгей шешесі
Ханпадшайыммен кӛңілдес екен, осыдан бір бәле тумаса нетсін» деген. Және
Бегдербектің әулиеатаға ауысып, уақытша Ташкент құшбегі боп Ләшкәрдің ӛзі
тағайындалғаннан бері, о жақтағы қазақтардың күйінің бұрынғыдан да
нашарланып кеткенін айтқан. Кенесарыны толқытқан осы хабарлар ма? Жоқ,
олар емес. Бұл хабарлар сұлтанды қанша елеңдеткенмен, әзірге тек шығып келе
жатқан шиқан тәрізді. Жарылатын кезін шыдай күтуге бар. Оның бар ойы осы
арада, ӛзінің бүгін шешетін мәселесінде. Егер оны дұрыс шешсе, бағының
жанғаны, абыройы кӛтерілгені. Қазір соңынан ерген елу мың шаңырақтың
үстіне, ертең тағы елу мың тіпті жүз, жүз елу мың шаңырақтың қосылуы
кәміл... Ал дұрыс шеше алмаса былтырдан бері жанын салып жинаған
                                      96
жұртының кӛз алдында үмітін ақтамағаны... Онда ертеңнен бастап, соңынан
ерген елдің тарай бастамасына кім кепіл? Қазақ топырлап шауып келе жатқан
жылқы тәрізді, егер жау алдынан шығып үркіте қалса кейін қарай лап беруден
тайынбайды. Онда оны ақыл да, сойыл да тоқтата алмайды...
   Сондықтан соңынан ерген жұртты ондай күйге ұшыратпау керек, айқай сап
делебесін қоздырып, шапқан үстіне шапқызып, кездескен ор, ойпаттан секіртіп
ӛткізіп, қарсы келген жауды жапыртып кеткізу керек.
   Кенесары жігіттері осы уақытқа дейін, Ташкент пен Қараӛткел, Қызылжар
арасындағы керуендерді талап, ырқына кӛнбеген кейбір сұлтандардың аулын
шауып, Чириков пен Карповтың жасақтары секілді патша әскерлерінің шағын
топтарымен ғана қағысып келді. Ал ертеңнен бастап үлкен айқасқа шықпақ,
патша әскерлері мен Россияға берілген қазақ сұлтандарына қарсы майдан
ашпақ. Ол сӛйтуге міндетті, ӛйткені соңынан ерген жұрттың кӛкейкесті
арманын, мүддесін еске алатын мезгіл жетті, әйтпесе жер-суымызды,
еркіндігімізді                                                            қор-
ғаймыз деп маңына топталған бұқара елдің кӛңілі суйи бастауы мүмкін. Қара
қазақтың бұдан күткені ел шабу, керуен тонау емес, үлкен іс, халықтық іс.
   Кенесары бұл майданды ашпастан бұрын, патша әскерімен таласты соғыссыз
шешпек боп қолдан келген амалын аяған жоқ. Маңайына ақ патшадан зәбірлік
жеген жұртты жинаумен қатар, мүмкін, күннен-күнге кӛбейіп жатқанымызды
кӛріп бізбен санасар деген үмітте де болды, Омбы бастықтарына хат үстіне хат
жолдады.
    Ең ақырғы хатын ол Шу мен Сарысуды қыстап шығып, Сарыарқаның бел
ортасы Қарақойын Қашырлыға кӛшіп келген соң, Батыс Сібір генерал-
губернаторы Горчаков князьға 1838, яғни қазақша Ит жылы, мамыр айының
басында жазған. Оны Тоқтының Табылдысы мен Қазанғаптың Кӛшінбайы
деген ӛзінің екі сенімді адамы арқылы жолдаған. Хаттың мазмұны мынадай еді:

        «Мәртебелі ұлуғ господин жанарал-губернатор хазратләріна 1
        Абылай ханның ұрпағы Кенесары Қасым ұғылынан ғарызнама.
        Сіздің ағзам хазрәтларыңызға мағлұм қыламыз, шунки менің тілегім екі
патшалықтың халқы да тыныштықта ӛмір сүру еді, бірақ та сіздің
адамдарыңызды ӛз жағыма шығарып алды деп сіз маған күмәнданатын
кӛрінесіз. Менің айтып отырғаным мынау: біздің бабамыз хан Абылайға тиісті
жерлерде сіз дуан салдырдыңыз және қазақ халқынан алым-салық аласыз,
сӛйтіп бізді қыспаққа салып отырсыз. Біз бұған риза емеспіз және алым-салық
тӛлеп сіздің қарауыңызда тұра алмаймыз. Біздің басымызға туған күн Ресейдің
басына туса сендер қандай күйде болар едіңдер? Сондықтан біздің жай-
күйімізбен санасуларың керек.


1
    Қаз. ССР тарих архиві, фонд 82, опись 1, іс 169, 15—16-беттер.

                                                        97
        әрине, мен Баянауыл, Қарқаралы һәм Ақмола қазақтарын ӛзіме қосып
алдым, әлі де болса халқымды ӛз жағыма қоса берем деген ниетім бар; алайда
қазақ халқы бұрынғыша ӛз алдына ел болып ӛмір сүрсе тіпті жақсы болар еді,
сонда ғана сіз де, біз де тыныш ӛмір сүре алар едік.
        Менің естуімше, сіздер бізді Қоқан һәм Бұқар хандығынан айыруды
кӛздейтін кӛрінесіздер. Бірақ олар мұсылман заңы бойынша бізді қорғауға
міндетті.
        Екі ел тыныш, бейбіт ӛмір сүрсе бәрінен де сол жақсы болар еді. Бірақ
дуанбасылары ел аралаған кезінде сиязға деп сылтауратып қазақтың жақсы ат,
жақсы киім-кешектерін алатын кӛрінеді. Біздің мүлкімізді талан-таражға салуға
тыйым болсын деген патша ағзамның заңы бола тұрса да, дуанбасылары
қазақтардың айтқан арызын құлағына да ілмейді. Жуырда ғана Тӛртуыл
болысының қазағы Азнабай мырзаның әйелін, екі келінін, қызын һәм бір жесір
әйелді жаулап алып кетті. Бұлардың қайда екені әлі белгісіз.
        Сізбен әрқашанда достық қатынаста тұруды кӛздеп мен мына
тӛмендегілерді талап етемін:
        1) Ақтау қорғанысы жойылсын;
        2) Ақмола дуаны жойылсын;
        3) Біздің жерімізге салынған сондай мекеме орындары тегіс жойылсын;
        4) Қамауға алынған біздің адамдар һәм Қоңырқұлжа сұлтанға
жіберілген екі адам босатылсын.
                                           ёшпуны иландырмає Їшін мен сµлтан
                                        Кенесары јасым µ¬лы мЈрімді бастым».
   Бұл хатта Кенесары Қоқан, Бұхар хандығымен еш уақытта да бірікпейтінін
біле тұрса да, генерал-губернаторға сұс кӛрсету үшін олар жәрдем береді деген
сӛзді әдейі кӛрсеткен.
   Бұл хатына да Кенесары үш ай бойы еш жауап ала алмады. Хатты апара
жатқан Табылды мен Кӛшінбайды Қоңырқұлжа жағындағы Кӛшеннің балалары
ұстап алып, Омбыға жаяу айдап жеткізеді. Кӛп кешікпей оларды соттап Сібірге
жүргізеді-міс деген хабар Кенесарыға да келеді.
   Ӛзінің бірнеше хатына жауап ала алмаған Кенесары енді әбден ызаланады.
Дұшпандарының қарулы айқассыз теңдік бермейтініне кӛзі жетеді. «Енді маған
қалған жол — не патша үкіметіне, Қоңырқұлжа, Уәли балаларына бас иіп
бағынып, қалың қолды тарату. Не майдан ашып айқасып, күшпен ӛз айтқаныма
кӛндіру», — деп ойлайды ол. Осының екіншісін қалаған Кенесары бұл айқасты
қазақ даласын ӛзіне бағындыруда Солтүстік пен Шығыстағы Россия
империясының ең мықты кіндігі болған Ақмола бекінісін алудан, онымен қатар
ата жауы Уәлиханның қатыны Айғанымның Сырымбет саласындағы ордасын
шабудан бастамақ болды. Кей батырларының «шабуылды Кӛкшетаудан
бастасақ» дегеніне сұлтан кӛнбеді. Ӛйткені Кӛкше жері ат баурын жазып шаба
                                     98
алатын жазық емес және ар жағында Омбы жақын, патша әскері тез жетуі
мүмкін. Оның үстіне әкесі Қасым Кӛкшенің киесі ақ бураны атқан деген лақап
бар, Кенесары ел қарғысынан да сескенеді.
   Ал Ақмола бекінісін алып ӛзінің мықтылығын кӛрсетсе, абыройының
ӛршігені. Біреуді мақтаса айын аспанға шығарып, жер-кӛкке сыйғызбай
кӛтермелейтін қазақ Кенесарының даңқын алты алашқа таратады. Серкеге ерген
қойдай соңынан ереді. Осылай болатынына сұлтан кәміл сенеді. Оған тағы бір
себебі бар. Кеше ғана хабар алған. Осы бүгін-ертеңдер арқа ӛкіріктерінің
қазақтарынан жаңа устав бойынша биылдан бастап салық жиналсын деген
патша жарлығы шықпақ. Бұл жарлық бойынша жүз қарадан бір қара салық
алынып егер ол ақшадай тӛленетін болса, жылқы басы 35 сомға, ӛгіз жиырма
сомға, қой екі сомға бағалансын делінбек. Бұл жарлық шықса, дәтке қуат, онсыз
да патша үкіметінен қыспақ кӛріп жүрген қазақ, Кенесары жағына қойдай
тоғытылады...
   Патшаның Кӛкшетау мен Қарқаралы ӛкірігінің қазақтары жайындағы бұл
Указы Кенесары кӛтерілісінің қызу шағында Қарашаның жиырма сегізі күні сол
Ит жылы шықты. Бірақ ұзынқұлақ бұны қазақ аулына екі ай бұрын жеткізді,
Кенесарының да дәтке қуат кӛріп отырғаны осы Указ...
   «Ал Ақмола бекінісін ала алмаса? Соңындағы бес мың атты әскерін қыр-
ғынға ұшыратса? Онда Кенесарының артынан кім ереді? Бірден тауы шағылған
жұрт, басқа ұрған мал секілді шегіншектей бермек. Жауын жеңе алмайтын
батыр — құр батыр, ел қорғаны емес.
   Сондықтан осы ең алғашқы үлкен айқаста Кенесары ӛзінің қамал бұзар ер,
ел бастай алатын кемеңгер екенін жұрт кӛзіне кӛрсетуі керек. Ӛйтпесе ол
жұртты соңынан ерте алмайды, ойлаған мақсаты — хан тағына да жете
алмайды. Ал мұны істей алмаса?».
   «Жоқ, жоқ, қайткен күнде де Ақмола бекінісін алу абзал. Бірақ бес жүзге
таяу жасағы, зеңбірек, карабин, іштесер қаруы бар, биіктігі бес сажын қорғанды,
жан-жағын қоршай қазған терең орлы бекіністі Қоңырқұлжа мен Қарапұшық
Иван оп-оңай бере сала ма? Айлаң жетсе, бермеймін дегеніне қоясың ба,
аласың!.. Башқұрт әшірап айтқан бекіністі алу айласы Кенесарының бұрынғы
ойына ой қосты емес пе? Иә, сӛйтті. Әттең, дүние-ай, әшірап екі күн ӛтпей жоқ
жерден мерт болды. Бірақ айтқан ақылы кӛкірегімде сайрап тұрған жоқ па? Ай,
Қараүлек-ай, қолың гүрзіден де ауыр-ау, сорлы башқұрттың мойын омыртқасын
бірден үзіп жіберіпсің. Сәл жеңіл қимылдасаң нетті, жазығы қамал алуды
үйреткені ме? Нойыс неме, менің ойымды дұрыс түсінбегенсің ғой. Саған
әшірапты ертіп жібергендегі ойым қарамайды дұрыс қайнатуды үйретсін
дегенім еді ғой. Ал сен менің бұрынғы тәсілімнен шыға алмапсың... Ӛлтіріп
жіберіпсің. Ӛлу — ӛмір заңы. Енді оқасы жоқ. Ӛлтіргенің дұрыс та. Қарашының
ақылымен қамал алғанымды жұрт білсе, менде қандай абырой қалады? Енді ол
әдісті... Жоқ, жоқ, ең алдымен бар батырымнан бекіністі қалай алу керек екенін
сұраймын, әрине әрқайсысы әрқилы жолға сілтейді... Ең соңында барып, ӛз
                                      99
ойымдай айтамын. Ел бастайтын қаһарманның аузынан шығатын сӛзді айтуым
керек. Бұның ӛзі маған ерген жұрттың бірден кӛңілін кӛтеруі сӛзсіз. Содан кейін
мен айтқан әдіспен Ақмола бекінісін алсақ, одан артық абырой болар ма?!
Соңымнан ерген жұрт құрмет тұтса, хан тағының да жақындай түскені.
    Осыдан үш күн бұрын Ақмола бекінісін қалай алуды ойлап, ордада жалғыз
отырғанында Кенесарының үстіне Жоламан батырдың жасағынан Байтабынмен
бірге келген әшірап деген башқұрт жігіті кірген. Дәулетші екеуі зеңбірек құя
біледі дегеннен кейін, Кенесары осы башқұрт жігіттерімен жиі кездесіп
тұратын. Ӛзінің ордасына да әлсін-әлсін шақырып, зеңбірек құю жайын
әңгімелесетін. Сӛйлесе келгенде зеңбірек құюды білетін Дәулетші, ал әшірап —
Салауат Юлаевтың кӛтерілісіне қатынасқан, белгілі жауынгерлердің бірінің
баласы боп шыққан, әкесінің айтуы бойынша бекіністерді алудың әдісінен
хабардар екенін аңғартқан. Кенесары зеңбірек құйғызамын деп бірнеше
ауылдың қазан-ошағын жинатып, Дәулетшінің қасына қазақтың асқан шебер
бес ұстасын қосып, Қорғасынды дейтін жерден кӛрік ашқан. Ал әшірапты
жанына алып қалған Кенесары оған Ақмола бекінісінің қандай бекініс екенін
айта келіп, осындай қамалдарды Салауат Юлай қалай алды екен деп сӛз
тастаған.
    — Ӛздеріңіздің қандай ойларыңыз бар? — деген әшірап.
     Кенесары жасырмаған.
    — Қалың әскер жүздік, мыңдық саппенен кәдімгі жарды ұруға келе жатқан
толқындай лек-лек боп, барынша айқайлап ұран сап, бірінің соңынан бірі қамал-
ға шабады, — деген ол. — Мұндай жағдайда гуілдеген, шуылдаған, атой қойған
қалың топты кӛріп, қамал қорғаншылары шыдай алмайды, қарадай зәре-құты
қашып, қамалды қорғамақ түгіл, бекініс үстінде де отыра алмай, кӛбіне-ақ қаша
жӛнеледі. Бұл әдісті ата-бабаларым ежелден қолданып келеді.
    — Мұндай ескі әдіспен зеңбірегі бар, жақсы қаруланған әскерге толы
Ақмола секілді қазіргі заман бекінісі алынбайды, — деген әшірап.
    — Неге? — деп Кенесары оған тесіле қараған.
    әшірап түсіндіре жауап берген.
    — Жаңа ӛзіңіз айттыңыз ғой, Ақмола бекінісін қоршап қазылған ор бар деп.
Лақылдап келе жатқан сарбаздарыңыз сол орға келгенде амалсыз тоқтайды.
Алдыңғы қатарын артындағы шауып келе жатқандары итеріп, кейбіреулері орға
құлап, қалың қол іркіліп қалады. Дәл осы кезде қорған үстіндегі жауларыңыз
тӛрт зеңбіректі бірдей атып, мылтық біткеннен жаппай оқ жаудырып, бар
әскеріңізді жусатады да салады. Сондықтан бұл әдіс қазіргі жағдайда бекініс
алуға келмейді. Басқа жол табу керек...
    — Қандай жол?
    — Бекіністің ішінде ағаш үйлер кӛп... дедіңіз ғой. Салауат Юлай ұлы бір
амалды осы жағынан ойлаған болар еді..
    әшірап мұндайда Салауат Юлай ұлы менің әкемнің айтуы бойынша былай
істер еді деп ӛзінің ойын айтып берген. Оның айтқаны Салауат Юлай ұлы ғана
                                      100
емес, кӛне сақтардың, беріректегі қыпшақтар мен монғолдардың қамал алу әді-
сі еді.
    Башқұрт жауынгерінің ақылы Кенесарыға ӛте ұнаған. Шындап қимылдаса
Ақмола бекінісінің алынатынына кӛзі анық жеткен. Еңсесі кӛтеріле бастаған.
Бірақ кӛңілінде жанын жегідей жеген бір күдік туған. «Сонда қалай болады,
деген ол ішінен, Ақмоланы алуда... мен қарашының ақылынан аса алмағаным
ба?»
    Үш күннен кейін дүлей, мылқау, алпамсадай зор денесіне қарап жұрт Қара-
үлек деп атап кеткен Кенесарының бас жендетімен бірге тоғай ішінде қарамай
қайнатып жатқан әшірап «ағаш құлап» ажал тапқан. Ел болып аққа орап
әшірапты құрметтеп жерлеген. Зират басында сұлтанның ӛзі де болған. Күйзеле
«топырағың торқа болсын» деп ең бірінші боп қашқын жігіттің жас қабіріне бір
уыс топырақ тастаған. «Кешір, азаматым, Қараүлекке ойымды анық
түсіндірмегендіктен сенің ажалыңа мен айыптымын», — деген ол ішінен.
Әшірап ажалы жайында Кенесары одан әрі қынжылмаған. Қалай қынжылсын,
«қанішер Абылай» атанған қанды кӛйлек арғы атасы кісі ажалы мен қой
бауыздағанды тең кӛрген. Бергі атасы хан Абылай құлдық кезімнің куәсі болып,
бетіме шіркеу келтіреді деп, ажалдан аман алып шығып, ерлік жолға қайраған
Ораз құлды ӛз қолымен бауыздаған. Ӛз әкесі Қасым тӛре анасынан қолына қан
шеңгелдеп туған. Осы үшеуінің ұрпағы Кенесары кімді аяйды? Ел билеймін
деген адамға кейде жазықсыз ажал жазықты ажалдан құнды. «Адамды аяу —
әлсіздіктің белгісі» деп ұғады ол.
    Қазір Кенесары әшірап туралы ойлап тұрған жоқ. Сол әшіраптың айтқанын
қалай пайдалануды ақылға салуда, оны толықтыра түсуде...
    Кенет сықырлап есік ашылғандай болды. Кенесары жалт бұрылды.
«Ойымды бұзған қандай жүрек жұтқан жан?!» Бәйбішесі Күнімжан екен. «Бәсе,
бӛтен адам батып кіре алмаса керек еді». Ой үстінде отырғанда ӛзі шақырмаса
тірі пенденің Кенесары ордасына кіруге қақы жоқ. Бұл — әлі хан болмаған
сұлтанның осы бастан ӛзін ӛзгеден ерекше ұстай бастаған дәстүрі. Бұл салтты
Күнімжан ғана бұза алады.
    Ерінің түнерген қабағынан оның ашулы екенін аңғарған Күнімжан, еркелей
күліп:
    — Тӛрем-ау, әлгі... қалай деп атап ең... — деді. — Кеңес деп пе ең батырлар
бас қосатын жиынды... Сол Кеңеске келген батырларыңның ӛзіңді күтіп
отырғанына бие сауымдай мезгіл болды... Бармайсың ба?
    Кенесары ойын бӛлместен басын изеді.
    — Барайық...
    Кенесары мен Күнімжан тіркестіре тігілген «Ереуіл кеңес үйі» деп аталатын
қос ақ боз үйге кіргенде, сұлтанның батырлары мен ақылгӛй серіктері тегіс
жиналған екен. Мұнда Наурызбай, Ағыбай, Құдайменді, Кіші жүздің Сыр
бойындағы Табын тарауынан келіп қосылған бойсапат тобылғы күрең ұзын
мұртты Бұқарбай, Атығай руынан шыққан алшақ кеуделі балуан Басықара,
                                      101
Алтай руының атақты батырлары Жанайдар мен Тӛлебай, Кіші жүздің
Есентемір руынан шыққан жас Байтабын батырлар бар. Олардан басқа
қарындасы Бопай, Кенесарының ӛзімен тетелес інісі әбілғазы сұлтан, Нысанбай
ақынмен дізелес есікке таман қойылған қазақы дӛңгелек столдың жанында
қолына қауырсын қалам ұстап бұқарлық қожа, ұзын бойлы, арық, қошқар
мұрын Сидақ Оспанұлы, Польшада ереуілге қатысып жер аударылып келген,
қазақтар Жүсіп деп атап кеткен ақсары, кӛгілдір кӛзді Иосиф Гербурт деген
ақын жігіт отыр. Соңғы екеуі Кенесарының хатшысы болып қызмет істейтін.
Бұлардан жоғарырақ тұрған кең маңдайлы, ақ құба келген ойлы кӛзді мыңбасы
татар жігіті Ягуда ұлы әлім. Босағада, тӛренің қырық адамнан құралған қарауыл
жасағын басқаратын, ауыл Батырмұрат деп ат қойған, қазақтан әйел алып қазақ
болып кеткен башқұрт Мәлкет баласы Кішік пен Наурызбайдың шабарманы
қашқын орыс солдаты Николай Губин тұр. Үйдегі адамдардың ішінен Ереуіл
Кеңесінің мүшесі емес тек Жүсіп, Бопай, Батырмұрат, Николай. Бірақ бұл
тӛртеуі де ереуілге шын берілген адам болғандықтан Кенесары оларды мұндай
үлкен мәжілістің біреуінен де қалдырмайды.
    Кенесары кіріп келген кезде үйде отырғандардың бәрі қол қусырып
орындарынан түрегелді. Сұлтан тәжім етіп амандасты да ӛзінің жасыл туының
астында тұрған, үстіне жібек түкті сәнді бұқар кілемі жабылған тӛрдегі үлкен
сандыққа барып отырды. Ӛзгелер де малдас құрып жастарына қарай алқа-қотан
жайғаса бастады.
    — Үш жүздің ардагер батырлары, — деді — Кенесары жұртты сынай кӛз
тастап, — қолымызға найза ұстап, атқа қонғаннан бері бір күн тыныштық
кӛрген жоқпыз. Соңыңнан ерген жұрт та сондай. Ал елім, жерім деп кӛтерілген
біраз қазақ баласы қазір жазғытұрымғы тасуға дайын дариядай кемеріне жетіп,
дұш-
панға қарсы шабуға тұр. Бұл — жаудан ӛш алуға ең қолайлы шақ. Енді
соңымыздан ерген жұртты уақ-түйек айқаспен әуре-сарсаңға сала берсек,
абыройсыз қалатын түріміз бар. «Жау қайда?» деп қолына түкірініп отырған
ерлердің кӛңілін суытуымыз күмәнсіз. Сондықтан халық мүддесінен шығу үшін
біз Ақмола бекінісіне қарсы аттануды шештік.
    — Дұрыс, — деп отырғандар сәл қозғалып қойды.
    — Шабуылға шықпастан бұрын, бір-екі ауыз сӛзбенен жалпы жағдайымыз-
ға үңіле ӛтелік. — Кенесары аспай-саспай мойнын Иосиф Гербуртқа бұрды, —
Жүсіп, мына батырларға жаудың биыл жазда бізге қандай қиянат жасағанын
қысқаша ғана естіртіп ӛт, — деді.
    Жүсіп орнынан түрегеліп қолындағы қағазын оқи бастады.
    — Біздің бұл кӛтерілісімізді ақ патша генералдары бұзақылық, ел
тонаушылық деп есептейтін кӛрінеді. Омбы болысының бастығы генерал
Талызин ӛзінің берген нұсқауында шекарада тұртын басты бекіністердің бәріне
де күрделі жасақтар шығарылсын дейді. Және бұл нұсқауында: «Сендердің бар
міндеттерің Кенесары қарақшыны құртып, кӛшіп кеткен болыстарды кейін
                                     102
қайтару» деп бұйырады. Осы нұсқауды орындау үшін бізге қарсы бірнеше
арнаулы жасақтар шықты.
    — Олардың істеген басты-басты қылмыстарын айт, — деді Кенесары.
    — Атаман Лебедев бастаған бес жүз солдатты жасақ осы жылы маусым
айында Торғай ӛзені мен Жәнтӛре-Керубе бойында кӛшіп жүрген Қарпық,
Темеш руының ауылдары мен Саржан сұлтанның ауылын шауып, тӛрт жүз
адамды ӛлтіріп, жүз адамды ұстап әкетті. Оның ішінде Баянды би бар.
     Кенесарының кӛзі сұрғылттанып, қабағы түксиіп:
    — Тағы? — деді.
    — Аға сұлтан Қоңырқұлжа мен войсковой старшина Карбышев басқарған
бес жүз кісілік жасақ шілде айында Айырқұмда кӛшіп жүрген Күшік сұлтан мен
Сидақ мырзаның ауылдарын шауып, жиырма бес еркек, сегіз әйел, жиырма бір
қыз баланы оққа ұшырып, сексенге таяу адамды тұтқын етіп алып кетті. Оның
ішінде...
    Кенесары жауар бұлттай түнеріп кеткен.
    — Жетеді, — деді ол ашуын әзер басып, — ал біз қандай қайрат кӛрсеттік?
— Сидақ мырза, соны айтыңыз,
    Сұлу мұртты, биязы қимылды Сидақ қожа орнынан асықпай тұрды да:
    — Біз де есемізді жіберіп жатқан жоқпыз, — деді қолындағы қағазына қарап
тұрып: — Ақтау коменданты войсковой старшина Симонов шығарған бірнеше
уақ отрядтарын құрттық, кӛптеген қару-жарақты қолға түсірдік! Войсковой
старшина Симоновтың ӛзі бізбен бір айқасқанында он тапанша, тоғыз мылтық,
он үш қылыш, жеті, найза, тӛрт жүз тоқсан бес мылтық оғын, тӛрт жүз тоқсан
тапанша оғын тастап қашты. Қазір біздің қолымызда осындай ұрыстан түскен
жүз елу мылтық, тоқсан тапанша, екі жүз он қылыш бар. Кенесары батыр
бастаған қолдың қаһары әсіресе халқын сатқан сұлтан, билердің ауылдарына
тігілулі. Биылғы жылдың жеті айының ішінде орта есеппен мұндай жағдайда
қолға бір миллион сомнан астам мал-мүлік түсті.
    — Соның бәрі тек сұлтан ауылдарынан ғана тоналған ба?
    — Жоқ, бұның ішінде ұсталған керуендердің мүлкі мен патша қызметіндегі
тілмәш, пристав, урядник секілді шенеуніктердің және Ақтау бекінісіндегі
адамдарының да мал-мүлкі мол.
    — Орыс қарашекпендерінен қанша ақша кірді? — Кенесары тесіле қарады.
    — Азғантай. Бар болғаны жүз сомға жетер-жетпес, онда да Қарқаралы
маңынан..
    — Дұрыс, — деді Ағыбай Кенесарымен құрдастығын пайдаланып, еркін
сӛйлеп, — жазығы жоқ орыс мұжықтарын шабудың қажеті қанша. Бұдан бізге
зияннан басқа түсері жоқ, бұқараны босқа ӛшіктіріп аламыз.
    — Жӛн, — деп екі-үш батыр басын изеді.
    Кенесары үндеген жоқ.
    — Негізгі үлес халқын сатқан аға сұлтан, ел тонап жүрген саудагер, патша
қызметкерлерінікі, — деді сӛзін қайта жалғап Сидақ қожа. — Бір ғана
                                    103
Құдайменді балаларының аулынан жиырма мың жылқы қуып алдық. Қазір
сәйгүлік жүйрік мінбеген бірде-бір сарбаз қалмады.
   Кенесарының иіні кӛтеріле түсті.
   — Қоңырқұлжа Омбыға жазған хатында бізден он екі мың жылқы алынды
депті ғой...
   Сидақ қожа мұртынан күлді.
   — Енді не десін? Қоңырқұлжа қазақтың қара бұқарасы түгіл, генерал-
губернаторлардың ӛздерін де алдап жүрген саудагер, патша єызметкерлерінікі,
— деді сЈзін бес мыңнан асса аға-сұлтандарға да салық салатын болған соң
Құдайменді балалары барымыз он екі мың жылқы деп кӛрсеткен. Ал біз тайлы-
таяғына дейін айдап алдық десек, арғы түбекте әлі де үш мыңдай кілең ақ
шағала асаулары қалыпты. Ағыбай батыр сол жылқыны қуып әкелуге
Кенекеңнен қашан рұқсат болады деп күнде сұрайды...
   Кенесары байсалды жауап берді.
   — Арғы түбек бізден шалғай... Әзірге оны қоя тұрыңдар, қазір басқа
шаруалар да жеткілікті. Тағдыр жазса алысқа кетпес.
   — Япырай, — деді шын таңданған жалғыз атты Бұқарбай батыр, — адам
баласының да Қоңырқұлжадай байы болады екен-ау!..
   — Ақ патшаға жағынып, жаны шығып жүргенінің ӛзі де сол емес пе? — деді
Бопай сәл қабағын шытып, — патша жанаралдары бекініс салып, келімсектеріне
аздаған үлес бергені болмаса, жердің шұрайлысы әлі де Сәмеке, Нұралы, Бӛкей,
Уәли хандардың ұрпақтарында ғой. Мал үшін олар қазақтың жері түгіл, жанын
берер. Бірі бүкіл Есіл, Нұра бойын жайласа, бірі сонау Сырымбет тауының
Құсмұрын мен Шұбарға дейінгі кең алқабын алып жатыр. Ал ӛзгелері бір Уәли
ханның ана Айғаным қаншығы жайлап отырған бӛктерге үш болыстың малы
сыяды, — Бопай кенет ағасына ашулана қарады. — Қашанғы ол қаншықты
басымызға шығарып қоямыз? Қоңырқұлжадай оны да шабатын мезгіл жетті,
жібермейсің бе бір батырыңды.
   Кенесары қасқыр кӛрген бүркіттей түйіле қалды.
   — Қатын аулын батыр шаппас. Қайын атам жұрты демесең, ӛзің шап!
   Табылған сӛзге үйдегілер шу ете қалды.
   — Жӛн.
   — Тапқан ақыл.
   — Қатынды қатын шаппаса, батыр шапқаны ерсі.
   — Уәлиханның аулына жолай соғасың, — деді Кенесары аз сӛйлей, — ең
алдымен арғы беттегі Аманқарағай приказының малын бері айдап ӛтесің.
   Қуанғаннан Бопайдың екі кӛзі жарқ етті.
   — Мен дайын. Қарамағымдағы алты жүз адаммен мен бүгін түнде жүруге
бармын.
   — Жӛн, — деді Кенесары, сӛйтті де Сидақ қожаға қарады, — солай деп
жарлық берілсін. Аманқарағай приказына жетуге бес күн керек. Бір күн
тӛмендегі тоғайда тынығуға мұрсат берілсін. Жетінші күні приказ шабылсын.
                                    104
— Сұлтан бірдеме ойланғандай сәл бӛгеліп қалды да, жұртқа бұрылды. —
Аманқарағай приказы шабылғаннан іле-шала біз де Ақмола бекінісіне ат
қоямыз.
   — Дұрыс, — деді күндікке үндемей отырған келбетті, ақсары жүзді
Жанайдар батыр, — Аманқарағайды Кенесары әскері шауыпты деген лақапты
естісімен Омбыдан Ақмолаға шыққалы жатқан әскер солай қарай бұрылады.
Дәл осы кезде, алла жазса, біз Қоңырқұлжа мен Қарапұшық Иванның да
сазайын тартқызармыз.
   — Менің де ойлағаным осы, — деді Кенесары.
   Батырлар тағы да қошеметтеді.
   — Ақыл.
   — Жӛн.
   — Құба-құп.
   Кенесары енді Ереуіл Кеңесінің бүгінгі жиналған себебіне тікелей кірісті.
   — Ал Ақмола бекінісін алу оңайға түсе ме? — деді ол отырғандардың
әрқайсысының бетіне сәл тоқтай қарап, — қорғанының биіктігі әжептәуір, және
оны жүз қадамдай жерден қоршай қазылған ордың кеңдігі он құлаш, тереңдігі
бес құлаш. Тек қорғанға кірер екі қақпаның алдында ғана тӛрт салт атты қатар
ӛте алар жіңішке жал бар...
   — Сол жал жетпей ме бізге? — деді Наурызбай, — жау ӛтер жерден біз де
ӛтерміз.
   — Қоңырқұлжа мен Қарапұшықтың қарамағындағы бес жүз карабін
мылтықты солдат пен тӛрт зеңбірек бізге құр қарап тұрады дейсің бе,
Науанжан? Олардың да аңдығаны осы екі жіңішке жал менен ордың жағасы
болар. Ордан ӛткенменен қорғаннан ӛте алмайсың. Кӛптігімізге сеніп топырлап
шапсақ құр қырғын боламыз. Сонда Ақмола бекінісін қалай аламыз? Кімнің
қандай ақылы бар? Бірден он адамның ақылы артық, кеңеселік.
   Жиһазды, дүниелі ақбоз үйдің ішінде ӛлік жатқандай, жұртта үн жоқ. Бас-
тарын салбыратып, тӛмен қарап, кӛбі жер шұқылай береді. Әркімнің ойы әр
тарапта. «Қол болып жиналуына жиналдың ғой, ал енді жауды қалай жеңеміз?
Бәсе, қалай жеңеміз? Ақмола бекінісі — алғашқы қамал. Ал бізге деген мұндай
ондаған қамал бар... Тӛрт зеңбіректі, бес жүз карабінді бекіністен осыншама
абыржығанда, бұдан әрі күйіміз не болмақ? Ал ақ патшада мыңдаған зеңбірек,
жүз мыңдаған карабін бар... Осы біз кӛл үстіндегі қаз-үйректей бір мылтықтың
даусынан зәреміздің кетерін білмей тым босқа еркінсініп жүрген жоқпыз ба?»
   Жұрттың еңсесі түсіп кеткенін Кенесары кӛріп отыр. «Қамалға шабуыл
жасамай жатып қас батырлардың түрі мынау, ал қамалды ала алмасақ күйіміз не
болмақ?»
   Кенесары тұнжырай түсті.
   — әлде «жеткен жеріміз осы болды» деп Қараӛткелден бас тартамыз ба? —
деді ол сәл қабағын шытып. — Сондай да күйлерің бар ма, қалай?

                                    105
   — Жоқ, тӛре, — деді басын кӛтеріп алып Ағыбай, — бүйірден қадалған
тікендей болып отырған Ақмола бекінісін қалай да алуымыз керек.
   — Қалай «алу керек?»
   — Ел бастаған дана емеспін, қол бастаған батырмын. Демек, қыран жете
алмас қия жоқ, жаужүрек ӛте алмас мия жоқ, маған салсаңдар Ақмола бекінісін
қоршап алып сыртқа, жан шығармай аңду керек. Қорған үстінде кӛрінгеніне
садақ оғы жалынсын...
   — Тағы қандай ой бар? — Кенесары қолын сәл кӛтерді, — кӛсе ақылы
жақсы ақыл, бірақ онымен Қарапұшық пен Қоңырқұлжаны жеңе алмайсың... Біз
қоршағанмен, сырттан келер кӛмек бар, тұзақ құрып ұзақ күтер жай жоқ.
Бекіністі алар болсақ, шапшаң, тез алуымыз керек. Ақмола маңында бір күннен
артық аялдау күнә. Ӛзге бекіністерден жәрдем келулері сӛзсіз.
    — Бекініске түнде шапқан жӛн бе деймін, — деді Бұқарбай батыр, —
Тентек тӛре Сайрам мен Созақты алғанда қалың қолмен түнде кірген екен.
   — Түн сӛзсіз жау, екі жаққа бірдей, — деді Кенесары, — Созақ пен
Сайрамда Тентек тӛренің бекініс қақпасын ашқан адамдары болды. Ал біздің
кіміміз бар? Қарапұшақ пен Қоңырқұлжа тек ӛздерінің сенімді нӛкерлері мен
сыпайларын ғана қалдырып отыр. Қарасу бойындағы балықшы мұжықтарға
біздің тимейтінімізді біліп, бекініс ішіндегі аздаған келімсек қатын-балаларды
сонда жіберіпті деген сыбыс бар.
   — Тӛре, — деді есік жақта отырған ӛзгелерден анағұрлым шоқтығы биік,
еңгезердей Басықара батыр, — алдымен құдай, содан кейін ӛзің деп соңыңнан
еріп едік, ақылын ӛзің тап. Салған жеріңнен алып түспесек айып бізде, сала
алмасаң кінә сенде! Сыбырлағанды құдай естімей ме дегендей, Ақмола
алынбайтын күйде болса, оны ашып айт!
   Кенесары сәл кідіріп отырды да, алдына ақ дастарқан жайғызып, үстіне
уыстап тәспінің қара, ақ бұршақтарын тӛгіп салып, Ақмола бекінісін қалай алу
керек екенін тәптіштеп айта бастады. Кенесарының айтып отырған әдісі
отырғандарға бірден ұнады. Бекіністі алатындарына енді алдын ала кӛздері
жеткендей, иықтары кӛтеріліп, жүздеріне жігер енді.
   — Мақұл десеңдер осы тәсілдерге тоқтайық, — деді Кенесары жайбарақат
пішінмен сӛзін аяқтап.
   — Тоқтадық, — деді үйде отырғандар бір дауыспен, — еншалла, жолымыз
болар.
   — Іске сәт!
   — Олай болса... — Кенесары сәл кідірді де тағы да Сидақ қожаға қарады. —
Жаз. Бұл біздің екінші жарлығымыз болсын. Ертеңнен бастап мың басылар, жүз
басылар әлгі айтқандарды бұлжытпай орындау үшін әскер ойынына кіріссін. Бір
жетіден кейін аттанамыз.
   — Мақұл.
   «Дана шешім, деді Ақмола бекінісін қалай алмақ болғанын айтқан
Кенесарының ойларына таң қалған Жүсіп, әліпті таяқ деп білмейтін қазақ...
                                     106
Қандай ақылды айла тауып отыр. Заты сұлтан болса да, халық ӛзінің кӛсемін
дұрыс тапқан екен».
    Үйдегілер енді тарай бастаған кезде, кенет сырттан шу естілді. Батырмұрат
пен Николай беліндегі тапаншаларын суырып алып үйден ата жӛнелді. Аздан
кейін Батырмұрат қайта кірді.
    — Арыстан ақын ұсталған екен. Қараүлек пен жаңа келген қашқын жігіт
әкеп тұр. Қатын-қалаш ӛшімізді ӛзіміз аламыз деп тап-тап береді. Шу соныкі
екен.
    — Алып келіңдер! — деді Кенесары қысқа бұйырып.
    Арыстан деген Атығай руынан шыққан кедей ақын. Бір кезде Саржанның
жасағына да ерген. Тілге шешен, сӛзге бай, әсіресе қазақтың қисса, дастандарын
жақсы білетін, түні бойы жыр айтуға болдырмайтын қарадан шыққан дарын.
Кенесарыға жоқ жерден ӛкпелеп, аға сұлтан Қоңырқұлжа жағына шығып
кеткен. Соңғы кездері қазақ ауылын шабатын патша жасақтары мен қазақ жерін
картаға түсіретін орыс саяхатшыларына жол кӛрсетіп әбден байып алған. Ӛз
арасынан шыққан опасызды ӛте жек кӛретін жұрт, Арыстанға әбден тісін
қайрауда еді. Шабылған ауылдардың обалы да, жылаған кемпір-шалдың, қатын-
баланың кӛз жасы да осының мойнында деп ойлайтын. Адамы оққа ұшқан
кейбір ер жүректі жігіттер Арыстаннан кек алатын күн болар ма екен деп
кіжінетін. Бірақ үнемі патша жасағымен бірге жүретін Арыстан олардың
қолына түсе қоймайтын. Ал расында Арыстанда жер кӛрсетуден басқа еш
жазық жоқ еді. Ол бірде-бір адамның қанына ортақ емес-ті. Сондықтан ӛзін
бәлендей айыпты санамайтын. «Біреу малымен, біреу жеріменен күн кӛреді. Ал
менің күн кӛрер нем бар? Жалғыз атты кедеймін. Мейлі, жұрт қалай ойласа
олай ойласын, есек құйрығын жусаң да мал тап дегендей, земтемірлерге жол
кӛрсетіп күнімді кӛрсем оның несі айып. Мен істемесем мұны басқа біреу
істейді» деп ойлайтын ол. Арыстанның мұндай жолға түсуіне ӛзі кінәлі болса
да, Кенесары оны сатылған санап, егер қолыма түссе басын алармын, ӛзгелерге
үлгі болсын деп әлдеқашан шешкен.
    Үсті-басы қан-қан болған шоқша сақалды тұрымтайдай кішкентай қара кісіні
екі адам екі жағынан қолтықтап үйге алып кірді. Оң жағында Қараүлек —
Кенесарының бас жендеті. Бұл әр саусағы жаңа туған баланың білегіндей, сала
құлаш кеудесінің жүні кӛдедей, салпы ерін, кірпік қақпайтын мысық кӛз,
аяушылық дегенді білмейтін қатыгез, алпамсадай қара кісі. Ұрлық істеп қолға
түсіп, Созақтың бір байы дарға аспақ болып жатқан жерінен Кенесары сатып
алған. Құнына бір қарақшыдан тартып алған жетектеп келе жатқан қара үлегін
берген. Мылқау ұры аты-жӛнін айта алмаған соң, жұрт оны ӛзінің құнына
берілген түйенің атымен байланыстырып Қараүлек деп атап кеткен. Үлек десе
үлектей. Шуда кӛкіректі, түйе тірсек бір алып. Атына денесі сай. Оның үстіне
ӛзін ажалдан аман алып қалған Кенесарыға жан-тәнімен берілген. Иесі шаш ал
десе, бас алады. Айтқанын екі етпейді және сұлтанның әмірі дұрыс па, бұрыс па

                                     107
ол жағында шаруасы жоқ, «қожам айтты мен дайын» бір ноқай. Кенесарының
ымынан ойын түсінеді.
   Таяқтан аяғын әзер сүйреткен Арыстанның сол жағынан қолтықтаған Ожар.
Бұл келгелі де айға таяп қалған, Сейтеннің үзеңгілес серігі, Тайжанның жалғыз
қызына үйленіп, абақтыдан қашып шыққан Ожарды Кенесары құшағын жая
қарсы алған. Отау тігіп, алдына мал салып берген. Бұл жақсылықтың есесіне ол
келгеннен соң күн ӛтпей жатып... жылпық сары Сәмен арқылы Қоңырқұлжаға
Кенесарының қарамағында қанша сарбаз барын хабарландырған. Бүгін таң-
ертеңнен бері де Кенесары ордасында болып жатқан мәжілістің жайын біле
алмай әбден мазасы кеткен. Мың басы, жүз басы батырлардың тегіс келгенінен,
бұл мәжілістің тегін мәжіліс емес екенін іштей сезген. Қанша білгісі келгенмен,
алыстан торлағаны болмаса, жақын баруға біреу-міреу кім екенімді сезіп қалар
деп кӛңілі дауаламаған. Осындай күйде жүргенінде сойылға жығылып қолға
түскен Арыстанды ауыл адамдары бір қараша үйге қамап қойғанын естіді. Ол
енді ӛшіктіре сӛз тастап, жұртқа Арыстанды Кенесары ордасына апарудың
керек екенін айтады. Ондағы ойы Кененің кӛзіне түсумен қатар, ыңғайы келсе,
мәжіліс жайын аңдау. «Кім біледі, біреу болмаса біреу абайламай бір сӛз айтып
қалар. Зирек жанға о да жеткілікті». Арыстан Кенесарыны кӛрісімен, ең соңғы
күшін жинап, еңірей аяғына жығылды.
   — Жаздым, жаңылдым, Кенесары. Күнім үшін жер зерттеуші земтемір орыс-
тарға жӛн кӛрсеткенім рас. Бір жолға кешір. Ӛмір бақи құлың болып ӛтейін.
   Кенесары сазарған қалпынан ӛзгерген жоқ. Қанын ішіне тартып, тіпті
сұрланып алды. Ол аяғына жығылып жатқан Арыстанға қарамастан:
   — Елін сатқан адам, жылқы ішіндегі маңқамен тең. Ӛзге жылқыны сау алып
қалу үшін оған аяу болмасқа тиісті. Үкім біреу-ақ — ӛлім!
   «Халқыңның қамын ойлар болсаң, ең алдыменен оның бірлігін ойла» деп
ішінен Жүсіп, «опасызға Кенесары дұрыс үкім айтты».
   «Қатал, әйтсе де әділетті».
   Бірақ бұл не? Ӛзге батырлар әдеттегідей Кенесарының шашбауын кӛтеріп
неге «дұрыс» деп бастарын шұлғымайды? Бәрі бірдей неге тӛмен қарап қал-
ған? Ағасының айтқанын тұмар тұтатын Наурызбайдың ӛзі де неліктен
тұнжырап кетті?
  Жүсіп таңданғандай үйдегі адамдардың бетіне тағы бір кӛз тастады. Ешкім
басын кӛтерер емес. Ӛздері ӛлім жазасына бұйырылғандай қабақтары түсіп
кеткен.
   «Ғажап халық, деді ішінен тағы да Жүсіп, майданда кездессе жаудан қорқу,
немесе оны аяу дегенді білмейді. Ал айыбын мойнына алып аяғына жығылса,
қанды кекті қасы болса да кешіргісі келіп тұрады. Қандай үлкен, абзал жүректі
жұрт. Бұрын атуға оғы жоқ боп жүрген Арыстан қолдарына түсіп еді, оның
сақалды басымен жасын сорғалатып кешірім сұраған түрін, кенет аяп, ажалға
қиғылары келмей тұр. Үкімін ӛзге жұрттың қостамағанын Кенесары да сезген
тәрізді. Енді не істер екен?»
                                      108
   Кенесары тұнжырай қалған батырларының бетіне кӛзін бір салып ӛтті де,
қабағы бұрынғысынан да түксие түсіп, қолымен Арыстанды меңзеп:
   — Қазір, осы арада ал мынаның басын, Қараүлек! — деді зілді үнмен.
   Жұрт бұрынғысынан бетер тұнжырай қалды. Бірақ Кенесарыға үкімің дұрыс
емес деуге ешкімнің де батылы бармады. Қостамағандықтарын сазарған
түрлерінен ғана аңғартып отыр. Ал сұлтан серіктерінің ойына түсінсе де, бір
айтып қалғаннан кейін, ӛзінің абыройын сақтап, кесімінен қайтар емес.
   «Дұрыс, — дұрыс, — дейді ішінен Жүсіп, осылай қатал болсаң
қарамағыңдағыларың да тәртіпке, әдепке үйренеді. Айтқанынан қайтпайтын
қолбасшы қашанда жауынгерлері алдында абыройлы».
   Кенесарыдан үміт үзген Арыстан ақын енді басын кӛтеріп, тізесінен отырды.
«Ӛлсем де адамдығымды жоғалтпай ӛлейін» дегендей бойын жинап, үстіндегі
киімін жӛндеп Кенесарыға қарады. Үлкен бұйда пышағын жалақтатып,
тамағынан орып жіберейін деп, жанына келіп, сақалынан ұстай берген
Қараүлектің қолын қағып жіберіп:
   — Менің қаныма жерік болсаң ішерсің әлі-ақ, сәл шыдай тұр, — деді. Сӛйтті
де Кенесарыға тағы да қарады. — Дат, тақсыр! Бас кеспек болғанмен, тіл кеспек
жоқ деген. Тӛре, бір ауыз сӛзге мұрша бер.
   — Айт датыңды.
   Қараүлек те түсініп кейін шегінді. Арыстан қанатын сілкіп қомданған ұшар
құстай, сәл бой түзеп алды да, екі кӛзі жаудырап Кенесарыға қарап ән шырқап
қоя берді.

Кенеке, жақсы кӛрсең қарашыңмын,
Жек кӛрсең де ӛзіңнің алашыңмын.
Атаңа алты қатын алып берген
Атығай Қарауылдың баласымын.

   Кенесары «болды» дегендей қолын кӛтерді.
   — Аталы сӛзге арсыз тоқтамас. Абылай атама бабаларының істеген
жақсылығын алдыма тартты ғой, қоя беріңдер, — деді.
   Бағанадан бері үндемей тұрған батырлар кенет жадырап, бір дауыстан:
   — Уа, пәле, міне аталы сӛз! — десіп шулап қоя берді.
   «Қандай ақылгӛй жан еді, деді ішінен тағы Жүсіп, ел билейтін серіктерінің
де кӛңілін таба білген жӛн. Ағылшындар «патшаны патша істейтін патша емес,
жанындағылар» деп тегін айтпаған ғой».
   Бірақ Жүсіп Кенесарының мейлінше рақымсыз жан екенін білмейтін. Қазір
босатылып тұрған Арыстан ақын, сұлтанның бұйрығы бойынша, үш күннен
кейін «ат теуіп ӛлтіріпті» деген лақаппен Қараүлектің қолынан қаза табатыны
дәл осы сәтте оның ойына мүлде алмаған іс еді. Сондай-ақ Кенесарының қолға
түскен солдаттарға да бірден қатты келмейтіні ӛз жағына шығару саясаты

                                     109
екенін Жүсіп кӛп ай ӛткен соң барып бір-ақ түсінді. Ал алғашқы кезде мұны
сұлтанның кеңпейіл, ақ кӛңілдігінен деп ұққан-ды.
    Тӛре шешіміне риза болған батырлар сыртқа шықты. Әрқайсысы ӛзінің
атқосшысы ұстап тұрған атына қарай беттеді.
    Байтабын мен Ақбӛкен сонау Елек пен Ырғыз ӛзенінің бойынан Қарақойын
Қашырлыдағы Кенесары әскеріне келіп қосылғалы, Байтабын Наурызбай
жасағына, батыр қыз Ақбӛкен Бопай тобына берілген. Байтабын мен Ақбӛкен
қосылады екен деген сыбыс болатын, бірақ неге екені белгісіз, бұл сыбыс сол
сыбыс қалпында қала беретін. «Біз қосыламыз», — деген сӛз қыздың, немесе
жігіттің аузынан шыққан емес, екеуі ағалы-қарындастай сыпайы сӛйлесіп қана
тілдеседі. Мұндай мінездеріне қарап кейбір жұрт «бұлары несі?» деп таңданса
да, ақылға салған бағда біреулері «Бӛтен елде жүрген соң қымсынатын шығар,
ӛз елдеріне барған соң да уақыт жетер», — дейтін де қоятын.
    Наурызбай үйден шыққанда ең алдымен апасы Бопайдың атын ұстап тұрған
шашақты найзалы, еркекше киінген қызды кӛрді. Ақбӛкен еді бұл. Ол батыр
Бопайдың әрі қасындағы серігі, әрі атқосшы нӛкері. Наурызбайдың жүрегі кенет
дүрсілдей соға жӛнелді. Ақбӛкенді алғашқы кездестірген күннен бастап кіші
сұлтан осындай бір ауруға шалдыққан-ды. Наурызбай ауруының ӛрши түсуіне
Ақбӛкеннің ӛзі себеп болған. Патша әскері шабуылынан ауылдың бір тыныш
күні Кӛшек сұлтанның Айғанша атты тоқалы ұл тауып, жұрт ұлан-асыр тойға
жиналған. Жастар жүрген жерде кӛкпар, балуан күресі ежелгі салт. Осы қан
базар қырғын мерекеде Наурызбай мен Байтабынға күресуге тура келген.
Ӛзінен екі жас үлкен Наурызбайдың күші басым болды ма, әлде ел аузына
ілінген жас батырдың мысы жеңді ме, бие сауымындай мезгіл алысқаннан
кейін Байтабын жығылған-ды. Наурызбай бас бәйгіге тігілген сүліктей қара су
жорғаны ӛзі алмай, бӛтен елдің қызы еді, жанындағы жолдасын жыққан
айыбым деп, Ақбӛкенге тартқан-ды.
    — Батыр, бұл айыбың ба, әлде құрметің бе? — деген Ақбӛкен қара жор-
ғаның шылбырынан ұстап жатып.
    — Айыбым.
    — Бәсе, — деген Ақбӛкен тостағандай кӛзі жарқ ете күліп, — ауылыңызға
келген бауырыңызға күш кӛрсететіндей ӛкпеңіз жоқ секілді еді...
    Ол кезде әзілге әзіл қайтару жастық салты.
    — Ӛкпешіл үніңізге қарағанда, менің жығылғанымды тілегендейсіз ғой,
қарындас, — деді Наурызбай күлімсірей, — ондай тілегіңіз болса күні бұрын
құлағыма неге сыбырлап қоймадыңыз?..
    Ақбӛкеннің қарақаттай қара кӛзі күлімдей түскен.
    — Сыбырлағанды орындайтын болсаңыз, әлі де кезі келер.
    — Уәде,— деген Наурызбай қолын беріп.
    Ақбӛкен екі беті дуылдай қызара, ұзын ақ саусақтарын қымсына ұсынған.
Неге екені белгісіз Наурызбай оның қолын алып жатып, қыздың саусақтарының
дірілдеп кеткенін сезген.
                                    110
   Шынында Байтабын Наурызбайдан күші жетпей жығылған жоқ еді. Бие
сауымындай алысқанда Наурызбайдың күшінің оң жамбасы мен оң қолында
екенін аңғарып қалған Байтабын, егер шынтуайтқа келсе онымен пара-пар
түсетініне кӛзі жеткен. Бірақ жоқ жерден аяғы кӛде шӛптің үстінен тайып кетіп,
ерлік намысын сақтай алмай жығылған-ды. Бірақ мұнысына ол пәлендей
қорланған жоқ. «Наурызбайдан мендей кӛп батырдың бірі жығылғанына жұрт
күлді де қойды. Менен қолбасы Наурызбай жығылса, абыройы айрандай
тӛгілер еді», — деген ол ішінен.
   Ал Ақбӛкенге Байтабынның жығылуы үлкен әсер етті. «Ел мақтаған жігітті
қыз жақтаған», жиырмадан аспай жатып атағы алты алашқа жайылған, әрі әнші,
әрі сал, ӛзі тӛре Наурызбайды Ақбӛкен жақын кӛруге құштар еді. Оны
Байтабынды жыққан жеңіс үстінде кӛрді, және Наурызбайдың ӛзінің шеттен
келген жас балуанды жығуын «айып» санаған кең пейіл мінезі, ерлікті,
адамгершілікті дәстүр етіп ӛскен қазақ қызына үлкен ой салды. Махаббат деген
күн сәулесінен құрылған алтын тор секілді емес пе, Ақбӛкеннің жүрегін сол тор
кенет шырмай бастады.
   Бұл не сезім? — Ақбӛкеннің ӛзі де бірден ұқпады. Ал Байтабынға деген
жүрегі бұрынғыдай лүпілдемей, күннен-күнге баяу соға түскендей. Мұны қыз
анық түсінеді. Бірақ бұл не? Бір кезде жақсы кӛрген Байтабынын ұмытуға
айналғаны ма? Бір мінезді, уәдеден айнымас қазақ қызына лайықты қылық па
бұл? әрине, лайықты емес, әсіресе жас кезінде кӛңілің шын кеткен болса... Бірақ
соның ӛзі рас құлай берілу ме еді? әлдеқалай соққан жастық желі емес пе екен?
Кәрі Серғазыдан құтылудың жолын іздеп арпалысқан жас кӛңілдің қолдан
жасап алған махаббаты болып жүрмесе нетсін! Шын сүйген жүрек бӛтенге
бұрылмаса керек еді, мұнысына қарағанда Байтабынға деген сезім махаббаттың
шын отынан тумаған жай әшейін балалық сезім тәрізді. Ақбӛкен шын
махаббатты енді ғана түсінгендей, сондықтан да оның қиялы кӛкке шарықтап,
жүрегі лүпілдеп, жиі-жиі соғады...
   Осыдан бір ай бұрын Байтабын жорықта жүргенінде Наурызбай мен
Ақбӛкен бір шілдеханада кездесіп қалған. Екеуі қарама-қарсы отырып шаршы
топ алдында айтысқан... Сол айтыстың аяғында бәсекелесіп тобық алысқан.
Қазақ дәстүрінде қыз бен жігіттің тобық алысуы құр ғана ойын емес, мұнда екі
жас-
тың ӛздері ғана түсінетін бір терең сыр да бар...
   Осының бәрін Байтабын біле ме? Білсе қорланбай қалай шыдап жүр? Бұндай
іске шыдау үшін қандай жүрек, қандай ұстамдылық керек? әрине, Байтабын
ӛзіне тӛнген жамандықты сезбей жүрген жоқ. Бірақ «ел басына бұлт түнеріп
тұрғанда, бір қыз үшін әлек болуымның реті келмес» деп ӛртенген жүрегін
ақылмен басуда, Наурызбай мен Ақбӛкеннің арасында басталған ойынның
аяғын күтіп, ӛзіне ӛзі сабырлық айтып шыдай беруде еді.
   Ақбӛкенге ордадан шыққан Байтабынның да кӛзі түскен. Бірақ кіші
сұлтанның қызға қарай беттегенін кӛріп орнында тұрып қалған.
                                      111
   Ал қызба кӛңілді Наурызбай ӛзін ӛзі ұстай алмай Ақбӛкеннің жанына жетіп
келді.
   — Арсың ба, қарындас?
   — Барсың ба, батыр?
   — Наурызбай қалжыңдай күлді.
   — Ақбӛкеннің бір қапы кезіне кездескен-ақ шығармын, тобығымды бер!
   — Сіз секілді арыстандар Ақбӛкеннің қапы кезін үнемі аңдиды. Бірақ Ақ-
бӛкен оңай қолға түсе қойса жарар еді. — Қыз күлді де тілінің астынан тобықты
алып берді, — мінекейіңіз...
   — Япырмай, тым берік жерге сақтайды екенсіз...
   — Қадірлі адам берген соң...
   Осы кезде ақ ордадан Бопай шықты. Ол анандай жерде тұрған Байтабынға
бірдеме деді. Екеуі бұлардың қасына келді. Байтабын сыпайы ғана амандасты.
   — Арсың ба, Ақбӛкен?..
   — Барсың ба, Байтабын...
   Байтабын Бопайдың желдей жүйрік атақты кербестісінің айылын босатып,
ер-тоқымын жӛндеп қайтадан ерттеді. Бопай Ақбӛкенге кӛз қиығын тез аударды
да Наурызбайға қарап:
   — Байтабын батырды менің жасағыма берсең қайтеді, Науанжан? — деді
күлімсірей.
   Наурызбай қабағын шыта қалды.
   — Неге?
   — Керегі бар.
   — Жақсы, — деді Наурызбай апасының ӛтінішін жерге тастаудың ретін таба
алмай, — Ақмола бекінісін алғаннан кейін Байтабынды сіздің жасағыңыз-
ға мүлдем берейін, оған дейін қинамаңыз. Байтабынның менің жасағымдағы
орны бӛлек...
   — Болады.
   — Қашан аттанбақ ойыңыз бар?
   — Бопай ері түзелген кер бестісіне еркектерше жеңіл мінді.
   — Бүгін түнде.
   — Жолдарың болсын.
   — Айтқаның келсін.
   Бопай мен Ақбӛкен жӛнеле берді. Олардың соңынан анандай жерде тұрған
тӛрт салт атты қарауылы желе аяңдай ерді.
   Наурызбай мен Байтабын:
   — Қош болыңдар, — деді кетіп бара жатқан әйелдердің соңынан дауыстап.
Бірақ ана екеуі жауап қайырмады. Шашақты найзаларын желкілдете, ауылдан
шыға ӛздерінің жасақтарына қарай құйындата шаба жӛнелді.
   — Батыр, Ақтастағы қолға барсақ қайтеді? — деді кетіп бара жатқан
әйелдердің соңынан әлі қарап тұрған Наурызбайға Байтабын.
   Наурызбай тез бұрылды.
                                     112
    — Неге?
    — Алтайдың бір жас мергені келді. Екі жүз қадам жерден лақтырған
тымақты садағымен қағып түсіреді. Соны кӛрсетейін деп едім.
    — Жоқ, Байтабын, — деді Наурызбай, — мерген мен жүйрік ат, қыран
бүркітті тамашалап серуен құратын уақыт енді бізде жоқ. Бір жетіден кейін
Қараӛткелді алуға аттанатынымызды ӛзің естідің. Қарамағымыздағы мыңды
соған дайындауымыз қажет. Күні ертеңнен бастап қамал алу тәсілін үйренуге
кірісеміз.
    — Ұқтым.
    — Ал бүгін Миколай екеуің бар әскерді сасырлы ойпатқа кӛшіріңдер. Таң-
ертең қару-жарақтарымен дайын тұрсын.
    — Миколайдың ӛзі қайда?
    — әне келе жатыр.
    Наурызбай мен Байтабын Николайға қарсы жүрді. Бірақ жетер-жетпестен бір
қараша үйдің есігінің алдында тұрған Алтыншашты кӛріп екеуі бірдей кілт
тоқтай қалды. «Адам баласының да мұндай әдемісі болады екен!» деді ішінен
таңданған Байтабын. Ойламаған жерден жүрегіне оқ тигендей аяғын баса
алсайшы енді ол. Жуан қос бұрымы жерге шұбатылған, аппақ бетінің ұшы сәл
қызара үлбіреген, танадай кӛзі қарасудай қап-қара боп тұна мӛлдіреген
Алтыншаш есік алдында сәл тұрды да бұлт астына қайта кірген күміс айдай жоқ
болып кетті. Ар жақтарынан Николай келіп жетті де үшеуі аттарына қарай
аяңдады.
    Байтабынның кенет ӛзгере қалған қалпын сезген Наурызбай езу тартып күл-
ді де:
    — Алтыншаш десе Алтыншаш екен әлгі келіншек! — деді Байтабынға
қарап.
    Байтабынның қабағы кенет салбырап кетті. Ол Алтыншашты басы бос қыз
ғой деп ойлап қалған еді.
    Үш жігіт енді ӛзара сӛйлесе ауылдың шетіне шыға берді.
    ... Бір жеті ӛтісімен алты жүз жасақ ерткен Бопай алдымен Аманқарағай
приказын, содан кейін Сырымбет тауындағы Уәлиханның бәйбішесі
Айғанымның ауылын шапты. Кенесары қолы Кӛкшетау жақты шауыпты деген
хабар келесі күні-ақ бүкіл Сарыарқаға жамырай тарады. Бұл хабармен бірге
войсковой старшина Симонов басқарған Ақтау бекінісінен шыққан екі жүз
солдат Бопай алып келе жатқан малды алып қалмақ боп алдынан кетіпті және
Омбыдан Ақмола гарнизонына кӛмекке аттанған жүз солдат та Кӛкшетауға
қарай бұрылыпты деген хабар ұзын құлақтан дереу бар елге тарады.
Кенесарының күткенінің ӛзі де осы еді. Ақырғы екі-үш күннің ішінде ол суыт
жүріп, әскерінің тең жартысын Қорғалжын кӛлінің тӛменгі саласына әкеп
қостатқан. Ал қалған жартысын Атбасар жақтан орағытып, Есілді жағалата
Қараӛткелге иектете орналастырған. Күніне жүз жиырма-жүз отыз шақырым
жерді жай алатын қазақы жылқыға енді Ақмола бәлендей алыс емес-ті.
                                    113
Кенесары осы ат тынықтырып жатқан жерінен тамыз айының алтысы күні
сәскеде кӛтерілді де, ымырт үйіріле Ақмоланың маңына шоғырланды.
Қоңырқұлжа мен Қарапұшық ертеңіне таңертең тӛсектерінен тұрғандарында
кеше ғана тып-тыныш жатқан кең даланың, бүгін құжынаған қол екенін кӛрді.
   Кенесары Ақмола бекінісіне шабуылды осы тамыздың жетісі күні таңсәріден
бастады. Ең алдымен бекініс оңтүстіктен солтүстікке дейін иілген тағадай үш
шақырымдай жерден қоршалды. Бекіністің күншығыс жағы бос — жарты
шақырымдай жерде Есіл ӛзені. Содан кейін барып қолдың сегіз тұсында сегіз
батыр тұрып алған. Оң жағында Кенесарының ӛзі, одан кейін Ағыбай,
Ағыбаймен үзеңгілес Бұқарбай. Қолдың шаңқай ортасында Басықара.
Басықарамен қатарлас Тӛлебай. Тӛлебаймен үзеңгілес Құдайменді.
Құдаймендіден солырақ Жанайдар. Сол қанатта Наурызбай. Таң құланиектеніп
келе жатқанда бес мың атты әскер «Абылайлап» бекініске лап берді. Бір ғажабы
қалың қол үзеңгілесе ат қоймай, дорбадан шашып жіберген бұршақ секілді, әр
салт аттының аралары он-он бес құлаштай тым-тырақай шауып келеді. Екінші
ғажабы, шапқыншылардың алдыңғы қатары зеңбіректер нысаналанған орға
жақындамай, садақ оғы жетер жерден оқтарын ата сала кейін қарай бұрылып
шаба жӛнеледі. Бекініске тіпті ұмтылмайды. Кӛкпар, сайысқа үйренген қазақ
бірі кейін шапса, бірі алға ұмтылып, оқты қардай боратты. Алдыңғы қатары
орға жетпей кейін шегінгенде, кӛк жиектен лықылдап кӛрінген артқы
жағындағы бытырай шауып келе жатқан қалың қол ұшы-қиыры жоқ
құмырсқаның илеуі тәрізді. Мұның тағы бір кереметі, қамалдағылар қол
бастаған батырларды жекелеп нысанаға алайын десе, тӛгілген тарыдай жер
қайысқан жанның қайсысының басшы, қайсысының қосшы екенін ажырату
қиын. Бәрі бірдей киінген. Әр топ ӛз батырларын тек ӛздері ғана біледі. Қорған
басында тұрған Қоңырқұлжа мен Қарапұшыққа Ақмоланы қоршаған мынау
қара нӛпір қол — бес мың емес (солай деп Ожар күні бұрын хабар берген), бес
жүз мың адамдай боп кӛрінді.
   — Япырмай, — деді таңданған Қоңырқұлжа, — мына Қасымның кӛкжалы
үш жүздің бас кӛтерер жігітін тегіс жиған ба?
   Қарапұшық аға сұлтаннан да бетер сасуда еді. Оның ойынша Кенесары
сарбаздары лықылдап келіп алдыңғы қатары орға тірелгенде, артқы қатары
оларды орға құлата-мұлата ӛздері амалсыз топырлап тоқтауға тиісті еді. Сол
сәтте тӛрт зеңбірек бірдей оқ жаудыруы керек. Қарапұшық күні бұрын
зеңбіректерді де әдейі осы ордың арғы қабағына кӛздетіп қойған.
   Ал Кенесары сарбаздары оның бұл ойынан шықпады. Орға келіп тірелмек
түгіл, тіпті оған жуымай, анандайдан садақтарынан жебе қарша боратқан
қалыптары жалт береді. Бір қызығы, сарбаздар оқты қанша атса да, бірлі-жарым
солдатқа ғана тигені болмаса бәрі бірде асып кетіп, бекіністің ішіне түсіп
жатыр. Егер қолдарынан келері осы болса, мейлі, оқтарын жаудыра берсін!
әйтсе де Қарапұшық ӛте сасуда еді. Бұл оның кӛрмеген соғысы. Ол қазақты
зеңбіректің аузына байлап атып үйренген. Ал мына қу Кенесары оны істетер
                                     114
емес. Зеңбіректі сонау тым-тырақай ерсілі-қарсылы шауып жатқан сарбаздарға
атқаныменен қаншасын қирата алады? әр салт аттының арасы он-он бес құлаш,
кӛп болса екі-үш адамды оққа ұшырады. Ал зеңбіректі оқтап, білтесіне от беріп
атудың ӛзі қаншама уақыт алар бір қияпат іс!
   Қарапұшық Кенесарының сарбаздары осылай құр текке шауып жүрген жоқ-
ау деген ойдан да күдікті еді. Кӛп кешікпей бұл күдігі де анықталды. Кенет
Қоңырқұлжаның:
   — Ойбай, үйлер жанып жатыр! — деген үрейлі даусы шықты. Осы сәтте
Қарапұшықтың дәл қасына кеп қорған ернеуіне бір садақ оғы шаншыла түсті.
Қарапұшық қолын созып суырып алды. Қауырсынына қара майлы білте
шүберек байланған. Заматта білте шүберектегі кіп-кішкентай қызыл шоқ
пысылдай жана бастады. Қарапұшық енді түсінді! Жүрегі бір сұмдықты текке
сезбеген екен! Кенесары сарбаздары бағанадан бері садақты босқа беземепті.
   Олардың атқандары мынау оқ тәрізді, әдейі бекініс ішіндегі ағаш үйлерге
ӛрт салуға арналған оқ боп шықты. Қарапұшық бекініс ішіне қарап еді, әр
жерден кӛкке лаулай кӛтерілген ӛртті кӛрді. Халдерінің қиынға айнала
бастағанын енді түсінді. Ӛрт молайса оқ-дәрі, азық-түлік қоймасын да алады,
онда бұлардың шаруасы біткені! «Зұлым Кенесары қулығын асырды! Бірақ тұра
тұр әлі, кӛресіңді кӛрсетермін!».
   Қарапұшық бағанадан бері Кенесары сарбаздарына оқ жаудырып жатқан
солдаттарының қырыққа таяуын амалсыздан ӛрт сӛндіруге жіберді.
Қалғандарына жолдастарын жоқтатпауды бұйырып, зеңбірекшілерге:
   — Зеңбіректеріңді ордың ернеуінен алып, анау қалың қолдың дәл ортасына
меңзеңдер, — деп ақырды.
   Бес минут ӛтпей зеңбірекшілердің:
   — Дайынбыз! — деген дауыстары естілді.
   — От! — деді ызаланған Қарапұшық қолын тӛмен сілтеп.
   Аралары елу метрден қойылған тӛрт зеңбірек, бірден күндей күркіреп гүрс-
гүрс етті.
   — Солай ма екен! — деді қуанып кеткен Қарапұшық.
   Түс кезі болып қалған-ды. Ортадағы зеңбіректің оғы дәл тиген бір атты
сарбаз ат-матымен кӛкке ұшқанын Қарапұшық анық кӛрді. Екі-үш жігіт шет
жақтан құлап түсті. Ӛз тұсынан да екі жігіт ат-матымен омақата оққа ұшып қаза
болды. Қарапұшық зеңбіректерді тағы да аттырды. Бірақ бұ жолы оның оғы
далаға кетті. Ӛзі де түсінбей қалды, бұ не ғажап! Зеңбірек даусы шыққаннан
кейін, сарбаздар қорқып кейін қашудың орнына, кенет бес қатар боп бірінің
соңынан бірі тізбектеліп, араларын тағы да он-он бес құлаштан салып, бекініске
лап қойды. Бұ жолы олар нағыз бір шыр кӛбелек айналған құйын тәрізді
кӛпшілігі ордың арғы қабағын қоршай шауып, қауырсын жебелерді тағы да
қардай боратты. Жақын жерден кӛзделген мерген оқтары қорған үстіндегілердің
басын кӛтертер емес.

                                     115
   Ал Басықара, Тӛлебай басқарған әскердің бір тобы, зеңбіректерді солдаттар
қайтадан ордың қабағына меңзегенше, оңтүстік пен солтүстіктегі қақпа
алдындағы жіңішке жолдардан бері ӛтіп, қорғанның іргесін айнала шауып,
бекіністің үстінде тұрған солдаттарға қыл арқан-бұғау лақтырды. Қорғанның әр
жерінен басын қылтың еткізіп кӛтерген бес-алты солдатты лақтырған бұғау іліп
те әкетті. Екі жақтан бірдей атылған мылтық, тартылған садақ, әлем-тапырық
бір қияпат. Дәл осы кезде айқай-шу, жан таласқан айқасты пайдаланып,
бекіністің солтүстік жақтағы шойын топсалы, шананың табан темірімен
шандылған, шынжыр құлыпты қарағай қақпаның сыртынан бір топ сарбаз
шелектеп қара май жағып, түбіне қара маймен ысталған қызыл тобылғыны үйіп,
ӛрт              қойып              жатты.             Бықси            жан-
ған тобылғының үстіне бірнеше шелек қара май тағы құйылды. Жалын алғаш-
қы рет лап етіп кӛкке кӛтерілген кезінде, ор қабағына қайтадан меңзелген
зеңбіректердің де жер жарған гүрсілі естілді. Бұ жолы да жиырма шақты
жауынгерді оққа алдыртып жарлық бойынша Кенесары сарбаздары кейін
шапты. Бірақ бұл кезде бекіністің іші қалың ӛртке айналған еді. Қоңырқұлжа
мен Қарапұшыққа енді бар әскерін екіге бӛлуге тура келді. Ӛрт сӛндіруге
жіберген жауынгерлерді қоспағанда, бекіністі қорғауға жарайтын не бары екі
жүздей ғана солдат қалды. Оның үстіне екі зеңбірекшіні Кенесары сарбаздары
арқанмен тартып әкетіп, бұлардың күші тіпті азая түсті. Қоңырқұлжа мен
Қарапұшық халдарының мүшкіл бола бастағанын сезіп не істерге білмей әбден
сасып тұрған кездерінде солтүстік қақпаның лапылдап жанып жатқанын кӛрді.
   Бесіннен ӛте ӛртене бастаған қақпа ағашы екіндіге жетпей жанып болды.
Енді темір қоршаулар саудырап жерге түсіп, қорғанның солтүстік жағының
жиырма құлаштай жері үңірейе қалды. Қауіп қай жақта екенін кӛздері кӛрген
Қоңырқұлжа мен Қарапұшық осы қақпаның қарсысына дереу құм салған
қаптардан кедергі істетіп, отыз карабін мылтықты солдатты сол қаптардың
тасасына отырғыздырды.
   Бағанадан бері құр садақ тартып, мылтық атып, алыстан тиіп-қашып жүрген
Кенесары сарбаздары да, енді қамалға кірудің мүмкіншілігі барын кӛрді. Бәрі
бірдей лап қоюға қақпаның алдындағы жол жіңішке, жау бар зеңбіректерін,
қаруын осы араға меңзер болса, топырлап шапқан жұрт босқа қырылады.
Осыны ойлаған Кенесары, ұрыстың түйіні шешілетін жерге ӛзі келіп:
   — Қайсың барсың жүз адамменен бекініске кіретін? — деп айқай салды.
   Атын ойнатып Басықара батыр шыға келді.
   — Жолың болсын! — деді Кенесары. Ӛзге батырларға да: жау кӛңілін бұру
үшін, сендер де бекіністің жан-жағынан оқ жаудырыңдар деп бұйырды.
   Басықара батыр Кенесарының ризалығын алысымен ӛзінің мың әскерінен
таңдап жүз сарбазды бӛліп алып, жау қамалына қарай лап қойды. Ӛзі ат жалын
құшып, ер үстіне еңкейе жатып алды. Астындағы кер тӛбелі қалың шӛпті
бауырлай ұшқан құс тәрізді. Соңынан құйындата шұбырған жүз сарбазы.
Басықараны мұндай шапшаң қимылдайды деп солдаттар да ойламаған болуы
                                    116
керек, мылтықтарын оқтап кезенгенше, Басықара сарбаздарын соңынан
шұбырта, бекіністің ішіне кіріп те үлгірді. Қақпаның дәл қарсы алдындағы
үйілген қапшықтан кер тӛбелін секірте ӛтіп, қарама-қарсы келіп қалған бір-екі
солдатты кеспелтек сойылмен доптай қағып қайта оралғанында, ұзын бойлы
қара бұжыр солдат орнынан ұшып тұрды да, мылтығын шапшаң кезеп
Басықараны дәл кӛкірек тұсынан дәлдеп атты. Аңғал батыр сауытсыз еді, «қош
бол елім» деп ат үстінен сүйретіле біраз жер барды да, сылқ етіп құлап түсті.
   Қол бастаған батырларының оққа ұшқанын кӛрген жүз жігіт кейін қарай
шаба жӛнелді.
   Қашқан жауға қатын да ер, соңдарынан атылған оқ бұлардың да он
шақтысын алып қалды.
   Шегінген тобырдың соңынан иесіз ойнақтап шыққан Басықараның кер
тӛбелін кӛргенде Кенесары шыдай алмай:
   — Тастамаңдар Басықара батырды жау қолына! — деп тұлғасы бӛлек кӛк
буырыл бестісін ойната әмір беріп, ешкім шықпаса ӛзім шабайын деп ыңғай-
ланғанша, қамыс құлақ, бӛкен сан, бүкіл Арқаға әйгілі «ортеке» аталған
сәйгүлігімен Тӛлебай батыр, жұрттан сытылып шығып жеке сала берді. Бұл
кезде Кенесарының қасында ӛзге батырлардың ешқайсысы да жоқ еді.
Наурызбай да, Ағыбай да, Бұқарбай да бӛтен шепте болатын. Екі жүз қадамдай
жерде жеке кетіп бара жатқан Тӛлебайды кӛргенде Кенесарының ӛзі де шыдай
алмады. Кӛкбурылдың үстіне тік түрегеліп тұра қалып «Абылайлап» қамалға
қарай құйындата жӛнелді. Кӛкбурылдың үстінде ажалдан қорықпай түрегеліп
шауып бара жатқан Кенесарыны кӛргенде ӛзгелері де орындарында тұра
алмады. «Абылай!», «Ағыбай!», «Атығай!», «Қабанбай» деп ұрандап бекініске
лап қойды. Айқай-шудан жер сілкінеді. Күн батып қара кӛлеңкеленіп бара
жатқан кез еді. Таң сәріден нәр татпай күні бойы Кенесары сарбаздарымен екі
жақтан алысқан ер жүрек солдаттар да, енді шыдай алмады, біртіндеп шегініп
үй-үйді тасалап атысуға мәжбүр болды. Әйтсе де белдесіп келгенде қаптаған
сойыл, сыңсыған найза қоя ма, түн ортасы аумай Ақмола бекінісінің әскері
жеңілді. Тек қара түнді пайдаланып азғантай әскерімен Қоңырқұлжа
Қарапұшық бекінісінің Есіл жақтағы қақпасынан қашып шықты.
   Жеңіске мастанған қатігез жауынгерлер қорғансыз қалың қойға тиіп қанға
құныққан аш қасқырлардай, жұрттың жазықты-жазықсызына қарамай, түні
бойы ойран салды. Таланбаған мүлік, былғанбаған абырой қалмады. Қандай
ұрыс болса да ең алдымен бүліншілікке ұшырайтын халық. Бұ жолы да солай
болды. Жыламаған бала, боздамаған ана жоқ. Бұл қырғын тек таң ата ғана
толас-
тады.
   Сӛйтіп Кенесары сарбаздары Ақмола бекінісінің үйлерін тегіс ӛртеп,
қорғанын құлатып, жермен-жексен етіп, орларын топырақпен бітеп, кешегі
Шығыс Сібірдің отаршылық қамалы тұрған жерді тып-типыл етіп, ертеңіне
қайтадан Ұлытауға қарай шегінді.
                                     117
   Осы жолы Ақмола бекінісін алуда еткен қаһармандық қайраты үшін
Кенесары Тӛлебайды Жеке батыр атады. Кӛп кешікпей Ағыбай, Наурызбай,
Бұқарбай, Жеке батыр бастаған Кенесары сарбаздары Ақтау, Ортау бекіністерін
алды.
   Зеңбірек пен карабинді, аға сұлтан мен старшинды жеңуге болатынын
кӛрген, әзірге үндемей келген кейбір рулар енді Кенесары ордасына қарай ағыла
түсті. Кенесарының абыройы да, қадірі де артты. Бірақ жан аямас қаталдығы
кӛп елді ӛзінен үркітті. Алайда соңынан ерген батырлары оны ұлт қаһарманына
айналдыруға тырысты. Ал Кенесары ӛзі болса «Аяз, әліңді біл, құмырсқа
жолыңды біл» дегендей, әлі де ақ патшамен шын белдесіп күресуге күшінің
жеткіліксіз екенін жақсы түсінді. Енді ол бұлаң құйрық түлкі қулыққа салып
патша солдаттарымен жата-жастана ұрысып, қазақтың ереуілге қосылмай жат-
қан басқа руларын ӛзіне тартуға кірісті.

ІІІ

   Ақмола бекінісінен айырылған түні Қоңырқұлжа Қарқаралы ӛкірігімен
шектес Есілдің Ертіске қарай бұрылар түбегіндегі Зейнеп ауылына беттеген.
Кенесарының кӛтерілісі дами бастағаннан-ақ оған дәт беріп отырған жер-
суынан айырылған қалың елдің қаһарынан сескеніп шын кӛңілмен қосылған
Азнабай балаларынан басқа да Едігенің Шоңы, Күшіктің Шорманы,
Шорманның Мұсасы, Сандыбайдың Ердені, Дүзені, Сайдалының Аққошқары
секілді Арқаның мыңды айдаған бірнеше шынжыр балақ, шұбар тӛс байлары
Кенесарыға «Біз сендер жағындамыз» деп жалған ниет білдірген. Тіпті сол
патша отаршылығына мойын ұсынып, шен алып, шекпен киген сұлтан
тұқымдарының кейбіреулері Кенесарыға қосылып кеткендей болды.
Уәлиханның екінші баласы әбілмамбет (Мәмке) Кенесарыға еріп, жорықта қаза
тапты. Тұрсынханның Сарманы «Қара қазақтан шыққан Кӛшеннің Тұрлыбегін
аға сұлтан қойдың» деп ақ патшаға қарсы кӛтеріліп, Қасым балаларына келіп
қосылған. Абылайдың туған ағасы Жолбарыстың баласы Қошай, Уәлиханның
туған інісі Шыңғыстың баласы Сартай секілді Абылай тұқымынан шыққан
бірнеше сұлтандар Кенесары жағына бірден ауған... Осындай аласапыран кезде,
артында          сӛзін          тыңдар          елі        бар,        Ар-
ғынның биі Шегеннің Мұсасы, Қыпшақтың биі Жаңбыршының Балғожасы
секілді табанды бай, би, сұлтандар болмаса, «Кенесары малымды айдап алады»
деп қорыққандары, уақытша болса да ереуілшілерді жақтағандай кӛрінген,
Арқадан Ақмола аға сұлтаны Қоңырқұлжаға сүйеніш болар тек Қарқаралы аға
сұлтаны Жамантай, Аманқарағай аға сұлтаны Уәлиханның Айғанымнан туған
баласы Шыңғыс, Баянауыл аға сұлтаны Абылайдың             Маманы орнынан
алынғаннан кейін, қарадан шығып осы Баянауылға аға сұлтан болған
Тұрсынбайдың Боштайы, Кӛкшетаудың аға сұлтаны Атығайдың Аңғал руынан

                                     118
шыққан мыңды айдаған Қаратоқаның сотқар Зілқарасы мен Құсмұрын
тұсындағы Ашамайлы Керейдің баукеспе ұрылар ұстаған, бықыған бай Есеней.
   Бұлардың ішінен әсіресе арқа сүйері, жері жақын және Қоңырқұлжаның
қайын-жұрты Тәукенің Құсбегі мен Жамантайы. Бұлардың түбі — Арқаға сіңіп
кеткен Орақ ханның баласы Бӛкей сұлтанның немере-шӛберелері. Құсбек пен
Жамантай жайылымға, билейтін елге, аға сұлтандыққа таласып ӛзара күнде
қырылысып жатқанмен азуы алты қарыс Қоңырқұлжаны күйеу санап екеуі
бірдей жақын тұтады. Жас тоқал Зейнеп Тәукенің ең кенже қызы. Ақмола
ӛкірігіне Қоңырқұлжаның қандай беделі жүрсе, Қарқаралы ӛкірігіне Тәуке
балалары Жамантай мен Құсбектің де сондай беделі бар. Сондықтан да
Қоңырқұлжа Зейнеп пен баласы Шыңғыстың арасындағы оқиға жанына қанша
батса да тӛрелердің ескі дәстүріне салып, жас тоқалын тӛркініне кӛшіре
алмаған. Ӛз басына қауіп тӛнген осынау аласапыран кезде Тәуке балаларымен
шатысуды қажет деп таппаған. Қасым тӛре кӛкжалдарын жеңіп алсам, со да
менің тақияма тар келмес деп ӛзіне-ӛзі жұбату айтқан. Оның үстіне тӛре
тұқымы бір әке-шешеден туып, бір емшектен сүт ембесе, бірінің қызын,
қарындасын бірі алып, күйеуі ӛлсе оның әкесіне немесе ағасына тиіп шатысады
да жатады. Қара қазақтай әйел мәселесінде «ұят», «обал», «ата жолы» деп ар-
намысты сылтаулап тӛрт тағандап жатып алмайды, қашан да болса бос белбеу,
кӛйлек етегі жеңіл, сыпырма, босаң келеді. Сондықтан да қалың қазақ арасына
Бұқар жырау айтқан:

Қатын алма тӛреден,
Қатын алсаң тӛреден:
Еркегі болар жау жанды,
Ұрғашысы — ер жанды, —

деп басталатын ӛлең кең тараған. Тӛре тұқымынан шыққан сұлу әйелдің «ер
жанды», «еркек құмар» салтына еті үйреніп кеткен сұлтандар, егер ел билеу,
мансап сақтау тілектеріне шипасы тиер болса, қатын, қыздарының үй
арасындағы бозбалашылығына мән бермейтін, кӛргенін кӛрмегендей боп,
жауырды жаба тоқып жүре беретін.
   «Ұяда не кӛрсең, ұшқанда соны ілерсің», Қоңырқұлжа да тұқымының
ауызданған салтынан аса алмаған. «Мың жылқы суарылғанда лайланбайтын кӛз
бір тентек баланың ыш еткенінен бүліне қоймас», — деп, еркек жанды
тоқалдың қылығын баласы Шыңғыс қаза тапқаннан кейін, тіпті ұмытуға
айналған. «Кенесарының ойы Ақмола бекінісін шабу секілді», — деген
Ожардың алғашқы хабары жеткен күні-ақ Қоңырқұлжа тоқалының аулын
тӛркін жұртының жерімен шектес Есіл ӛзенінің тӛменгі жағына кӛшірген.
Ӛйткені Кенесары жалғыз Қоңырқұлжаға ғана емес, Жамантайға да ӛшігулі, тек
Қарқаралы шалғай болып, әзірге сондықтан ойран сала алмай жүр, ал реті келсе
жақын жердегі Тәукенің кіші қызының аулын ең алдымен шабары анық. Осы
                                    119
жағдайды ойлаған аға сұлтан Зейнепті ӛзінің еншісіне тиетін үш мың
жылқымен тӛменгі түбекке кӛшіріп тастаған. Бұл жер Құдайменді балаларының
анда-санда кӛшетін тың жайылымы болатын.
   әлі ыстығы толарси қоймаған Желтоқсанның аяқ кезі еді. Қызғалдақ,
сарғалдақ, бақбақ, лала, жаушымылдықтар гүлденіп бітіп, бетеге, кӛкпек
сарғылт тартып, ит мұрын, жуа, қарабауыр, жалбыз, қара қарақат, қызыл
қарақаттар қата бастаған. Арқа жерінде сирек кездесетін түйе тікеннің
жапырақтары түсіп, сабы серейіп, басы домалана ербиіп, шытыр, қарабауыр,
шырғанақ тарамыстана түскен. Есіл ӛзенінің жағасында ойдым-ойдым боп
бітетін                   тал,                  шетен,                  сары-
ағаш, қайың, аршалардың жазғытұрымғы жасыл жапырақтары сарғылттанып, ал
кейбіреулері үнемі соққан желдің екпініне шыдай алмай сидия қалған. Соңғы
екі жылдың ішінде Құдайменді балалары Ақмола бекінісінен ұзап кӛшуден
қорқып, бұл араға қонбағандықтан күзгі шӛп әлі тың. Оның үстіне Есіл ӛзені
жазғытұрым тасығанда кіші-гірім кӛл болып қалатын қамысты қарасулардың
беті мен жағасы құсқа толы. Бұл арада кішкентай кӛкторғай, бӛдене, кӛксерке,
жағалтай кекілік, балтатұмсық, шілден бастап, үлкендігі анау-мынау қозы-
лақтан кем емес, қарақаз, бірқазан, дуадақ, қарабай, қырғауыл мол болатын.
Қазақ даласының ӛзге жерінде сирек кездесетін жайра, тағанақ, сақалта,
алақұмай, кӛк қарға, қодас қоңылтырды да іздеген адам табатын. Кӛлдерінде
қаз-үйрек, аққу, қарақу тыным алмай сыңсып ән салатын.
   Қазақ даласында жайшылықта мол кездесетін қоян, қасқыр, түлкі, қарсақ,
борсық, суыр, ақтиін, күзендерден басқа, бұл арада ақкіс, қарағанның қара
түлкісі, қырдың қызыл түлкісі, кӛл, ӛзендерінің жағасында сусар, құндыз,
бұлғын да ұшырайды. Кейде әлдеқалай жем іздеп келген сілеусін мен шиебӛрі
де кездеседі...
   Осы араға Зейнептің аулы келіп қонған. Қоңырқұлжа ұры-қарыдан
тоқалының мал-мүлкін қорғау үшін, сойыл сүйреткен елу жігіт күзетші берген.
Қарындасының кӛші Қарқаралы шетіне келіп тоқтағанын естіген Жамантай
«Кенесарының сарбаздары аш қасқырдай жортқан мезгіл ғой, ел шетіне келіп
қонған қарындасымды шауып кетсе, Құдайменді тұқымының бетіне қарай
алмаспын», — деп Зейнептің аулын күзетуге тағы да жүз жігіт жіберген.
Жамантайдың сескенетін де қисыны бар. Осының алдында ғана Кенесарының
кӛк бӛрілері Есеней аулын шауып кетті деп естіген.
   Осындай бір жағы қорған, бір жағы аңдушы жүз елу жігіті бар жас тоқал
ойын-сауығын құрып, кӛк Есілдің жағасында қаннен-қаперсіз жата берген. Оған
жан-жағындағы екі елдің қыз-бозбалалары да жиі қатынасуда еді. Зейнепке
«Пәленшенің болыс баласы сені бір кӛруге құмар екен», «Түгеншенің Бұқарға
керуен айдатып жүрген мырзасы, бір түндік ұйқыңды қиюың үшін тӛрт тай
шәйі, бес бас қант жіберіпті», — деп бой жете бастағаннан-ақ сӛздерін жеңіл
ӛткізіп үйренген жеңгелері де келіп-кетіп жатқан-ды. Бәрі де жас құлынның етін
жеп, сары қымыз бен қою шайын ішіп «Еркежан-ау, бӛксең әбден толып, ӛзің
                                     120
Тӛлегеннің қырық күн шапса болдырмайтын кӛк жорғасындай жалпақ жаурын
болыпсың ғой», — деп қалжыңдап, не болмаса «тӛрт түлігің түгел, тек енді аға
сұлтан байыңа бір ұл тауып беріп, оның дізгінін мүлде қолыңа ал», — деп ақыл
айтып кӛңілін кӛтеретін. Бұрынғыдай «Еркем-ау, бәленшенің аузының суы
құрып жүр, бір түнге кӛңіл бӛлсең нетеді?» не болмаса: «Жас кезде қызық
кӛргенге не жетеді, ағаңның кӛзіне шӛп салмай, етегіне намаз оқып жүр дейсің
бе бізді. Сен де құр қалма», — деген секілді Зейнептің жанына майдай жағар
сӛзді бірде-бірі айтпаған. Ал ауыл ішіндегі кӛз тоқтайтын тӛлеңгіт, не болмаса
ӛзін қорғауға берген сарбаздардың бірде-бірі не күндіз, не түнде Зейнептің ақ
отауының есігін ашпайды. Ал есігін ашар болса, іштерінде нелер боздақ, нелер
саңдақ бар. Оны Зейнеп сырттай аңғарып қалған. Кім біледі, ол жайсаңдардың
ішінде де «шіркін-ай, оңашада қолыма бір түсер ме еді!» — деп Зейнепке
сыртынан құмартып ӛліп жүргендер де аз емес шығар, бірақ Қоңырқұлжаның
кәрінен қорқады. Жамантай да, Қоңырқұлжа да жігіттеріне «ауыл ішіне кіруші
болмаңдар, қостарыңды далаға тігіп, тыныштықтарын сырттан барлаңдар»
деген.
   Бұл шартты бұзғысы келген, Зейнепке қызыққан кейбір ӛжет жігіттер,
Қоңырқұлжаның сақ құлақ тыңшыларынан сескенетін. Түн жасырғанды тыңшы
кӛреді, жас тоқалдың ебін табамын деп жүріп, кеудесіне қанжар қадауға кім
құмар...
   Ал күнде сан мезгіл жас қуырдақ пен балбыраған уыз етке тойынып,
балқаймақ пен сары қымызға ғана сусынын қандыратын Зейнеп, күйеуге
шыққалы еркексіз үш күн жатып кӛрмеген жас денесінің күйіп-жандырған
қызуын баса алмай, құшырлай қысқан жүнді кеуде, бура сан жігіттерді аңсап,
ӛліп-ӛшіп барады... Оған мауқын басар еркек құшағы болмаса, мынау үлде мен
бүлдеге бӛленген ақ қозы жүнінен бастырған алты қанат ақ отау, кӛл жағалай
жусаған үйір-үйір кӛк ала кӛп жылқы, құрметтеп бас иген қыз-келіншек,
тӛлеңгіттердің бірде-бірі қызық емес. Барлық ойы, тілегі, мейлі соқыр болсын,
ақсақ болсын тек құмарлық айызын қандырар еркекте ғана... Мауыққан
мысықтай кӛзі тұманданып, ал қызыл бүрте ерні кеуірсініп кеткен.
   Ақмолада болып жатқан уақиғадан Зейнеп бейхабар. Шабарман ертең
келмек. Әрине, ол байы Қоңырқұлжаға тез жетсін деп әмір жібереді. Кәрі
тарланның кей қимылы, жас тұлпарға бергісіз. Сондықтан да Зейнеп оны аңсай
түскендей. Бірақ Қоңырқұлжа келгенше де шуда жіптей созылған ұзақ екі-үш
күн бар алдында... Зейнеп ызадан құшақтап жатқан ақ мамық жастығын
түйгіштеп-түйгіштеп жіберді. Сәске болып қалған кез еді. Енді ол орнынан
тұрмақ боп аяқ жағындағы кебісін киіп кӛтеріле бергенде, кенет үй сыртынан ат
дүбірі естілді. Жүрістері ӛктем емес, баяу. Жай ауыл адамдары секілді. «Бұл
кім болды екен?» деп Зейнеп сәл ойланды да, әдеті бойынша есігінің сыртында
отыратын күңді шақырды. Есікті ақырын ашып үйге кексе қара бұжыр әйел
кірді.
   — Тӛре қызы, — деді күң, — жиеніңіз келіп түсіп жатыр.
                                     121
   — Қай жиенім?
   — Масан би ауылындағы.
   — Қойшы?!
   Зейнеп орнынан атып тұрды. Масан Қарқаралыға аты шыққан би, Қаракесек
қаз дауысты Қазыбектің ұрпағы, Жамантайдың ақылшысы. Масанның аталас
ағайыны, арғы бабалары «жалғыз кӛз» Орақ, Қияқ, Тұяқ батырлардың
жауынгері болған, Атығай Құсбектің немере қарындасы Гүлбаршынды алған-
ды. Осы келіп тұрған сол Атығайдың баласы Есіркеген еді. Баянауылда орыс
мектебінде оқып жүрген он алты-он жеті жасар бала жігіт. Зейнептен тӛрт жас
кіші.
   Зейнептің Есіркеген атын естігенде тӛсектен атып тұрмасқа амалы жоқ.
Зейнеп он беске шығып, Қоңырқұлжа биыл ұрын келеді екен деп жүргенде
Құсбек ауылына барған-ды. Сол жылы Есіркеген де нағашысының ауылына
келген. Үріп ауызға салғандай аппақ жүзді, үлкен қой кӛзді он бір жасар баланы
нағашы апалары қызық кӛріп, бірінен соң бірі үйлеріне шақырып қондыратын.
Ол кезде әлі әжетке жарамаған еркек баланы бой жеткен, немесе бой жете
бастаған қыз балалардың бір тӛсекте жанына алып жатуы ерсі емес. Тіпті әке-
шешелері бой жеткен қыздарына қорған болсын деп ондай баланы әдейі
жатқызады. Есіркегенге Құсбек нағашысының үйіне қонған күні оң жақтағы кең
болыскей керуетте екі апасының ортасына ұйықтауға тура келді. Бір апасы осы
бой жетіп қалған Зейнеп. Екіншісі Атбасар дуанының бір сұлтанына ұзатылған,
енді тӛркіндеп келіп жатқан Құсбектің үлкен қызы Қадиша деген сұлу
келіншек. Қысты күні еді. Үйде сол күні қасқыр қуып, аттары болдырып қонып
қалған бір-екі бекзадалар да бар болатын. Құсбек тӛренің ӛзі үйде жоқ.
Бозбалашылықты басынан талай ӛткізген сарықарын бәйбішесі, үйінде жатқан
қонақтарынан қауіптенді ме, әйтеуір екі қызының ортасына жиен баласын
жатқыз-
ған. Қыз ояту ол күнде дағдылы әдет. Шам сӛнген соң біраздан кейін қара
сақалды қонақтың ертегісін тыңдап жатып Есіркеген ұйықтап кеткен. Қанша
ұйықтағаны белгісіз Ўлден уақытта оң жағындағы Зейнептің Есіркегенді «сен
былай жат» деп құшақтай іргесіне салғанында ғана оянып кетті. Болыскей
керует ақырын қозғалып, түйіршік-шиыршықтарының күміс қоңыраудай әлсін-
әлсін шылдырлағандарына қарағанда тӛсектеріне үшеуінен бӛтен тағы біреу
келген секілді. Мұның нендей мәні барын білетін бала кенет ызасы келіп,
қызғаншақтығы ұстап «бұл кім-ей?» деп айқай салып жібермекші де болды.
Ӛйткені бағана тӛсекке жатқызар алдында үлкен нағашы апасы ойыны-шыны
аралас «байқап ұйықта, апаларыңды біреу-міреу ұрлап әкетіп бара жатса, айқай
сал», — деп күлген. Бұнысы «байқа, күзетшің бар», — деп қыздарын
қорқытқаны еді. Осы сӛз есіне түскен Есіркеген бірден айқайлауды ерсі кӛріп
«бұл кім-ай?» деп қолын созғанда, алақаны ертекші қонақтың қара сақалына
барып тиген. Баланың бір сойқан шығарарын сезіп қалған Зейнеп дереу
Есіркегенге бұрылып, тентек жиенін бауырына қысып, бетінен сүйе бастаған.
                                     122
Дәл қасында жатқан келіншек апасының қуанышы қызықтырды ма, әлде ұзақ
созылған кереует дірілі, қауызын ашуға жаңа жеткен гүл жайнаған жас
денесінің сезімін оятты ма, Зейнеп «біз де сӛйтейік» деп Есіркегенді
бұрынғысынан да құшырлана бауырына қыса түскен. Нағашы апасының сӛзін
жыққысы келмеді ме, әлде оның ыстық лебі ӛн бойын қытықтап, бұрын
білмеген бір ғажайып дүниеге бӛледі ме, Есіркеген әйтеуір Зейнептің қолын
қақпаған, дегеніне кӛне берген.
   Ертеңіне Есіркеген апаларынан ұялып үйден таң атпай зытып отырған. Тіпті
аулына кеткенше бұл үйге енді қайтып басын да сұқпаған. Содан бері нағашы
апасы Зейнепті кӛргелі келгені осы. Арада алты жыл уақыт ӛтіпті. Алты жыл
жас баланың ер жетіп, ал ер жеткен қыздың дүниенің нелер ыстық-суығын
басынан ӛткізіп үлгіретін уақыты. Зейнеп тез киініп, шымылдықты түрді.
Сӛйткенше       болған    жоқ,    қамшысын       бүктей    ұстап     Есіркеген
«Ассалаумағалейкүм» деп үйге кіріп келді. Бұл баяғы ешкінің асығындай
кішкентай Есіркеген емес. Булығып ӛскен денесі сұп-сұңғақ. Бозғылт беті сәл
сопақтанып, ет жеңділеу мұрны шеміршектеніп, қырланып, жоғарғы ернінің
үстінде азырақ ұлпа жүнді мұрт та кӛріне бастапты. Қалада оқып жүрсе де ауыл
жігіттерінше киінген. Басында — сырты кӛгілдір пайы, қара кӛк елтірі бӛрік,
үстінде — жағасы кӛгілдір барқытпен кӛмкерілген, ақ ботаның түбітінен
ӛрмектеп тоқылған қысқа етекті шапан, шалбары да осындай ақ бота түбітінің
ӛрмегінен. Кең балағына екі елідей, бӛркінің тысы мен шапанының жағасы
тәрізді, кӛгілдір барқыт ұстаған. Белінде патсайыдан ызған шашақты белбеу,
қисық жаға қара атлас кӛйлегінің азғантай ғана ӛңірі кӛрінеді. Аяғында
шоңқайма қара былғары етік. Есіркегеннің он жетіге жаңа шықса да кәдімгідей
қыз қызығар жігіт болып қалғанын Зейнептің ойнақы кӛзі бір кӛргеннен-ақ
таныды. Ол құшағын жайып қарсы жүрді. Жиенін бауырына қысып екі бетінен
кезек-кезек сүйді. Нағашы апасының ыстық ерні, апалық ылтипаттан гӛрі
ыстығырақ тигенінен қысылып Есіркегеннің екі беті дуылдай жанып қызарып
кетті. Әлде бұдан алты жыл бұрын ӛткен оқиға есіне түсті ме, ол әйтеуір
Зейнептің құшағынан қымсына қимылдап тез босанды.
   — Ауыл-аймағың, әке-шешең аман ба? — деді Зейнеп жайраңдай, — ӛзің де
үлкен жігіт болып қалыпсың! — Сірә мұның да есіне баяғы түн түскен болу
керек, ол сылқ-сылқ күлді, — оқуда деп еді, қала қыздары ӛздерінің ӛнегелеріне
үйреткен шығар?
   Нағашы апасының салған жерден әзілдесе сӛйлегені Есіркегенге ұнаған жоқ.
Сӛйтсе де жылы жауап қайырды.
   — Оқуда екенім рас, бірақ қыздардан емес, мұғалималардан ӛнеге алып
жүрмін.
   — Қойшы? Олардың ӛнегесі біздердікінен ӛзгеше болады ма екен?
   Қой сойылып, самауырын қойылды. Қыстан шыққан сүр қазы салынған, таң
асқан уыз қымыз ішілді. Ет пісер кезде ауылдың бір-екі ақсақалдары
шақырылды. Ет жеп, қымыз ішіп, аз уақыт әңгіме құрып олар да кетті.
                                     123
   Оңаша қалған жиенінен қаланың жайын сұрап нағашы апасы ӛліп барады.
«Қатынды қаладан аласың ба, даладан аласың ба?» — деп қояды сӛз арасында.
«Қала қыздары біздей емес бапты келетін шығар, кӛрдің бе ӛздерін», — деп
сылқ-сылқ күледі. Есіркеген ұялғанынан жалтара жауап береді. Он жетіге келіп
қалды деген аты болмаса, ол әлі де қауызын жарып шашылмаған гүл тәрізді,
қалжыңдаған боп кӛңіліне шоқ сала сӛйлеген нағашы апасына кейде ренжіп
қалғандай ӛкпелей қарап, әзіліне кӛз жасындай таза мӛлдір бұлақ сезіммен
жауап береді. Ал Зейнеп болса... бала жігіт ыңғайына кӛнбеген сайын,
бұрынғысынан да ӛршелене түседі. Тӛр алдында шәйі кӛрпе үстінде мамық
жастықты шынтақтай сұлаған оқыған жиеніне әлденені дәметкендей әлсін-әлсін
телміре қарап, оны отты кӛздерімен ішіп-жеп барады. Ірге жақта кӛлбей, ақ
жастықты бауырына қысып етпетінен жатқан күйі, кейде екі аяғын кезек-кезек
кӛтеріп қояды. Аяғын кӛтерген сайын тығыршық аппақ балтыры әлсін-әлсін
жарқ етіп кӛрінеді. Әлденені сылтау етіп, ақ саусақтарымен басына басы таяй
түскен жиенінің біресе бетінен сипап, біресе ойнағансып тамағынан
қытықтайды.
   Нағашы апасы мен жиенінің оңаша шүйіркелескенін қазақ қашан ерсі
кӛрген, ешкім бұл екеуінің күні бойы ақ отаудан шықпай әңгімелескеніне кӛңіл
бӛле қойған жоқ. «Бейшаралар бауырлас емес пе, бірін-бірі сағынып қалған
ғой», — деді де қойды. Ал ақ үйдің ішінде әңгіме тіпті бӛтен түрде. Еріккен жас
келіншек, оқыған жас бала жігіт. Бірі арсыз нәпсі қызығын ойласа, екіншісі
бӛтен ойдан мүлде аулақ. Зейнеп пен Есіркегеннің арасы ересек қаншық иттің
жас күшікпен ойнағанындай. Ойлары мен тілектері шалғай жиені мен нағашы
апасы ананы-мынаны әңгіме етіп, ит тартыста отырғандарында екінді әлеті де
болып қалды. Есіркеген атасы Масан бидің «Нағашы апаңа сәлем беріп
қайт»деген ақылымен келген еді, енді еліне жүрмек болды. Бірақ Зейнеп
жібермеді. «Сағынып-сарғайып, күтіп жатқан қатының жоқ, бір күн қонып кет»,
— деп ӛлердегі сӛзін айтып жалынды. Есіркеген сыртқа шығып, ағайын-
туыстарының үйлеріндегі ӛзге серіктерімен ақылдасып еді жас шіркіндер
кӛңілдерін жықпас құрбы-құрдас тауып алған ба, тегіс осы ауылда бір түнеп
кетуді мақұлдады. Амал жоқ, бала жігіт те қонуға кӛнді. Зейнеп Есіркегеннің
ӛзге серіктері мен бір-екі ауыл кісіні үйіне шақырып кешкі қонақ асын берді.
Олар біраз уақыт әңгіме-дүкен құрысып, түн ортасы ауа тарқасты. Енді тӛсек
салатын мезгіл де жетті. Нағашы апасы жиенінің үстіне қызыл жібек түбіт кӛрпе
жауып, астына ақ мамық жұмсақ бӛстек жайып, тӛрге жатқызды. Сегізінші
шамды күндегісінен кеш сӛндіріп, Зейнеп шымылдығының ішіне кіріп шешіне
бастады. Жалғанда нәпсісі қозған жас әйелге, қара тастай мызғымас еркекпен
бір үйде оңаша жатқаннан артық азап бар ма екен, Зейнепке де бұдан артық азап
болмады. «Ат соғып тастаған екен» деп ойласын деп басы жастыққа тиісімен
жорта қорылдауға айналған бала жігітке не дерін білмей, іші алай-түлей жанып
барады. Неше бүгін қара бет болса да «жаныма келіп жат» деп үйіне келген
жиеніне қалай айтсын, қойнына ӛзі кіріп баруға тағы да дәті шыдамады. Ал дәл
                                      124
қасындағы жігіт оған қолға түспес жұмақ ішіндегі рахаттай, жүрегін удай ӛртеп
маза берер емес. Үстіндегі кӛрпесін аяқ жағына сырып тастап, ақ мамық
тӛсегінде әрі аунады, бері аунады. Түн де бүгін әлдеқалай тымырсық ыстық
бола қалар ма, іштегі жалын мен сырттағы ыстық леп бірге қосылып жас
әйелдің еркек құмар денесін оттай ӛртеп қоярға жер таптырмады. «Бұл күшік
еркек кіндікті емес пе!» деп біресе жиеніне ашуланады, бір ретте «жаныңда
жатқан қуанышты кӛрмейді екенсің, несіне еркекпін деп жүрсің», — деп оны
үйінен де қуып шыққысы келді. Кӛз қиығын аударған жігіті кӛңілдегі мүддесін
орындап әбден дағдыланған жас қатын, Есіркегеннің мұны тіпті әйелге санап
былқ етпегеніне біресе намыстанды, біресе алдында тізесін бүгіп жалынбақшы
болды. Бірақ әйелдің мұндай жағдайына кӛңіл қояр жігіт жоқ, ол енді пысылдап
шын ұйықтауға кірісті.
   Шешім ойда жоқтан ӛзі келді. «Бәлем тұра тұр, еркек болсаң мықтылығыңды
кӛрейін!» — деді ішінен Зейнеп. Ол шапанын жамыла салып тысқа шықты.
Теріс қарап, ұйықтап бара жатқан Есіркеген «бұл не істеп жүр» деп аунап түсіп,
кӛзін ашты да қайтадан ұйықтамақ болды. Сол екі ортада ересек баланы
шомылдыратын үлкен жез легенді кӛтерген күңді ертіп Зейнеп үйге қайта кірді.
Күң легенді үйдің ошақ тұратын орта тұсына қойды да, сыртқа шығып, жез
құман мен бір шелек су алып келді. «Не істер екен бұл?» — деп жігіт енді
таңдана бастады. Ұйықтаған боп кӛзінің астымен қарап жатыр. Зейнеп кенет
иығындағы қара мақпал шапанын жерге лақтырып тастады. Тырдай жалаңаш
екен. Семізіне жаратылған байталдай жұп-жұмыр аппақ денесі, шаңырақтан
түсіп тұрған ай сәулесімен шағылысып, жарқ ете қалды. Қою қара шашын
толқындата жайып, бір тізерлей легеннің ішіне барып отырды. Күңі жез
құманмен үстінен су құя бастады. «Бәлем қалай екен? Енді де қызықпайсың ба»,
— дегендей Зейнеп, кӛлге шомылған аққу қаздай, қолтығын, екі санының
арасын, мықынын, жұпар сабынның иісін бұрқырата баптай жуына бастады.
Әдейі кӛр дегендей баланың басындай толық, тып-тығыршық сүйір ұшты қос
анарын біресе оңға, біресе солға қарай сипай итеріп, немесе қолымен жоғары
кӛтеріп-кӛтеріп қояды. јолаң шашын біресе алдына, біресе артына түсіреді.
«Бәрібір сен кӛрмейсің, ұйықтап жатырсың ғой», — дегендей ернінде кекесін
күлкі пайда болып, біресе теріс қарап жотасы мен бӛксесін қимылдата ойнатып,
біресе бері қарап, аппақ қара санын балтырына дейін ақ кӛбікпен сылап,
қымсынар емес. Жалғанда әлі бала таппаған әйелдің жалаңаш денесінен сұлу не
бар, Есіркегенге де солай кӛрінді. Зейнептің аппақ денесі бір ғажайып сурет
тәрізді, балтыры да кеудесі де жұп-жұмыр.
   Енді Есіркегеннің кӛзінен ұйқы біржола қашып, тамағына бір жылы, тәтті
толқын келіп тірелгендей болды. Жас әйелдің бағанағы азабы енді бала жігітке
ауғандай. Ол ӛзінің қалай ыңырсығанын білмей қалды. Оғының кӛздеген
нысанасына дәл тигенін сезген Зейнеп, дереу легеннен шығып, күңіне бәрін
алып кет деп ишарат етті. Күң легенді кӛтеріп, заматта далаға шығып жоқ
болды.
                                     125
   Зейнеп жез құман мен шелекті табалдырықтың арғы жағына шығарды да,
есіктің тиегін салып қайта келді. Енді үй ортасында тұрып алып жалаңаш
денесін үлкен түкті орамалмен сүртуге кірісті. Бұрын мұндай суретті кӛрмеген
Есіркеген аң-таң... «Бұл періште ме, әлде басын айналдырғалы тұрған перінің
қызы ма? Пісмілда, пісмілда, деді ол ішінен, адал жолыңнан адастыра кӛрме,
құдірет! Кет, шайтан, кет, шайтан!» Есіркегеннің жүрегінде екі дай сезім
тайталаса кетті, бірі Масан ақсақал баулыған әдептілік, ақ жүру сезімі, екіншісі
мынау жан дүниесін оятқан ғажайып кӛріністен туған жастық күш. Бұл екі
сезімнің қайсысы жеңерін бала жігіт дәл қазір ӛзі де білмейді, тек ақыл мен
сезім жанталасып арпалысуда. Есіркеген осылай не істерін білмей жатқанында
кенет ауыл сыртынан ат дүбірі естілді. Кім болса да жедел жүріп келе жатыр, ит
біткен арсылдай үріп заматта ауыл іші дүрліге қалды. Зейнеп сып беріп
шымылдық ішіне кіріп кетті. Сӛйткенше болған жоқ, кӛп салт атты тыныш
даланы дүрліктіре үй сыртына келіп те қалды. Дабырласа сӛйлесе, аттарынан
түсіп жатыр. Аға сұлтан аулына жау болмаса, бүйтіп түн ортасында жұртты
оятып ешкім келмесе керек еді, шошынған Есіркеген үрпиіп тӛсегінен басын
кӛтеріп алды, дәл осы сәтте сарт етіп есіктің тиегін жұла-мұла үйге
Қоңырқұлжаның ӛзі кіріп келді.
   — Тоқал, барсың ба, әй? — деді ол түтіге.
   Келген байы екенін білген Зейнеп, шымылдықтан басын шығарып еркелей:
   — Бармын ғой, — деді. — Немене соншама түн ортасында жұртты үркітіп...
   — Ер ӛліп, Есіл бұзылып жатқанда, бұл қай ұйқы сенікі?
   — Байының ашулы үнінен шошып кеткен Зейнеп тӛсегінен ұшып тұрды.
   — Не боп қалды?
   Қоңырқұлжа жауап берген жоқ. Иығында подполковник погоны бар сары
ала оқалы сүртігін шешіп жатып, не қыларын білмей тӛсегінің үстінде
кӛйлекшең шошайып отырған Есіркегенге кӛзі түсіп кетті. Дереу қабағы түксие
қалды.
   — Мынау үрпек басың кім? — деді. Оның даусында тағы бір қосымша
ашулы дыбыс пайда болды.
   — Масан би аулындағы жиен ғой...
   — әй, осы сенің жиен, нағашың-ақ, бітпейді екен... — деп тоқалының сыры
ӛзіне мәлімдігін бетіне басқалы келе жатты да кілт тоқтады, — әлгі
Жамантайдың қарындасының оқудағы баласы емес пе?..
   — Иә, сол Есіркеген ғой.
   — ә... онда жата бер. Таң атқасын сӛйлесерміз. — Аға сұлтан тӛсегінің
шетіне отырды да, аяғындағы шпор тағылған қара хром етігін созды, — тоқал,
мынаны тартып жібер...
   Зейнеп байының етігін аяғынан суырып алды да, анандай жерге қойды.
Содан кейін ғана ананың қап-қара боп түтігіп кеткен түріне қарап:
   — Ӛзіңде ӛң жоқ қой. Не болды, айтсаңшы? — деді жаны ашығандай пішін
кӛрсетіп:
                                      126
   Қоңырқұлжа қабатын тӛбеттей арс ете қалды.
   — әй, не болғанын қайтесің? Ӛзіңе керегіңнің аман келгеніне қуан! Саған со
да жетпей ме! Одан да қымызың болса бер...
   Зейнеп үлкен сырлы аяқпен мӛлтілдете тоңазыған сары қымызды тӛсегінің
үстінде кӛйлекшең отырған байына әкеп берді.
   Қоңырқұлжа сырлы аяқты ала беріп:
   — Сыртқа шығып келші, — деді тоқалына, — жігіттер жайғасты ма екен?
   — Қоңырқұлжа қымызын ішіп бола берген кезде Зейнеп үйге қайта кірді.
   — Ауыл сыртындағы күзетшілерден бӛтен ешкім кӛрінбейді.
   — Жұртты дүрліктірмей тез жайғасқандары дұрыс болған екен. Жә, біз де
жаталық.
   Қоңырқұлжа қисая беріп шымылдықты түсіріп, қасына таяған тоқалын
білегінен ұстай алып, бір жері ауырып қалар-ау деп аямастан, жанына құлата
тартты. Үйде жатқан жиен-миенге мән бермей, кӛжекті бас салған арлан
тӛбеттей, жұмыртқадай жұп-жұмыр жас тоқалын алпамсадай бауырына қысып
умаштай жӛнелді.
   Аға сұлтанның күні бойы қанды ұрыста боп, ажалдан тек қараңғы түсе ғана
аман құтылғанын тоқалы білмейді, тек ананың жайшылықтағысынан гӛрі
ашулы, екпінді қимылына риза болып «бейшара-ай, әбден шӛлдеп қалыпсың
ғой» деуге ғана мұршасы келді, әр жағында үніне үн қосып, байының бабын
тауып аймалаумен болды.
   Жұрт таңертең тұрғанында Ақмола бекінісін Кенесары әскері алғанын біле
тұрды. Қапаланған да, қайғырған да бар. Қуанғандары да жоқ емес. Бұл
ауылдың жігіттерін Қоңырқұлжа бекіністі қорғауға алмаған, тоқал тыныштығын
күзетуге қалдырған. Қазаны бӛлектің — қайғысы бӛлек. Ӛз жігіттері сау
қалғандықтан, нелер жақсы менен жайсаң қаза тапқан кешегі қанды ұрыс, сырт
қараған адамға, бұл ауылға соқпай ӛткен сұрапыл дауыл секілді кӛрінді.
Қайғысы, қуанышы болса да жұрт сыртқа лақылдатып шығармай, іштен тынды.
   Қоңырқұлжа таңертеңгі шай үстінде тоқалына қарап:
   — Ақмола құлады деп қан жылар жайым жоқ, — деді. — Бекініс керек
болса, ана Қарапұшық кетті ғой қалған солдаттарымен Омбыға, Талызин ӛзі
қайта салар, менің ӛз шаруам да жетеді. — Сӛйтті де Есіркегенге бұрылды. —
Сен орысша оқи білесің бе?
   — Білем.
   — Менің қатшым кеше Ақмолада оққа ұшты. Патша адамдары Омбыға
кетті. Кісі тауып алғанымша сен осында бол.
   Зейнеп жорта сӛз тастады.
   — Оқуынан қалып қоймай ма? Одан да үлкен баланы шақыртсайшы.
   Зейнептің «үлкен бала» деп отырғаны Жәнәділ еді.
   — Кіші балаңды құртып едің, енді үлкен балаңа ауыз салайын дедің бе? Жә,
сӛзді бӛлмей, артыңды қысып жайыңа отыр. Қатыныңның ақылымен қоңсы

                                     127
қонсаң, кӛршің жау шығады. Жәнәділ де алысқа кетпес, оған да шаруа табылар.
— Қоңырқұлжа қайтадан Есіркегенге бұрылды, — қаласың ба?
   — Қалайын...
   — Онда мына қағазды оқып, не дейді екен аударып берші. Омбыдан
алдыңғы күні келіп еді, әлгі қанішер Кенесарының әуресіменен ашуға да қолым
тимеді... Ӛзім оқуға түндегі ұрыстан кейін кӛзім ауырып отыр...
   Бар жылқысын Кенесары айдап әкеткеннен кейін Қоңырқұлжа жәрдем сұрап
Омбы облысының бастығы Талызинге хат жазған.
   Бұл сол хатқа жауап екен. Бұл күндері ӛзінің Кенесары кӛтерілісін басу
жайында үлкен жоспар үстінде отырғанын айта келіп, ол хатының аяғында:
«Қазір тартып алған малыңды қайтартып беретін еш күш жоқ, болған шығынды
қарамағыңдағы қазақтардан ӛндіріп алуға рұқсат етемін», — депті.
   Талызинның мұнысы қара қазаққа қосымша салық салып, Кенесарыға кеткен
малыңды солардан ӛндіріп ал деген сӛз еді. Есіркеген хат сӛзін аударып берді.
Қоңырқұлжа тұнжырай қалды. «Бір Кенесарыға күші жетпесе, Омбыда кілең
сары ала түймелі жанаралдар не бітіріп отыр? Салық сал дейді. Айтуға оңай.
Биыл Кӛкшетау, Қарқаралы дуандары жиырма екінші жылғы ереже бойынша
жүз қарадан бір қара жасақ жинай бастап еді, мал ашуы — жан ашуы дейтін
қазақ Кенесарыға қарай ағыла түскен жоқ па? Жау қолында кеткен он жеті мың
жылқыны қайтарып алу оңай ма? Оның үстіне ел биыл қыстан жүдеп шықты.
Жұрт маған малын оп-оңай бере қоя ма? Рас, Қараӛткел қазағын қырқыншы
жылға дейін патша салығынан ӛзім құтқардым. Жақсылыққа — жақсылық
дегендей мүмкін ӛздері түсінер, жауға кеткен малымның орнын толтырар. Ал
түсінбейді екен... Ӛз обалы ӛзіне, қолынан бермесе жолынан алармын. Бірақ дәл
қазір бүйтуіме бола ма? Неге болмайды? Қоңырқұлжа жылқысын Кенесары
алғанда, қара қазақтың жылқысын Қоңырқұлжа алмайтын не жыны бар.
Аламын. Алғанда шырылдатып отырып тартып аламын. Бермей кӛрсін.
Кенесарыға әлім жетпегенмен, қарамағымдағы бастары бірікпей талан-тараж
болып жүрген қара қазаққа әлім жетер!».
   Қайда барса да сорлайтын халық. Айналып келгенде Кенесарының
Қоңырқұлжадан шапқан жылқысының ауыртпалығы тағы да қара халыққа
түспек.
   «Малымды тартып алды десе қазақ обалын Кенесарыдан кӛрсін! Оны
қолпаштап, дем беріп отырған ӛздері ғой, тартсын жазасын. Бұл шаруаны бір
ыңғайлағаннан кейін Омбыға ӛзім баруым керек. Жанарал-губернатор
Горчаковпен ауызба-ауыз сӛйлесуім қажет. «Баянауылдың қазақтары
Кенесарыға қосылмақ, мені қабылдаңыз, деп ӛтінгенде, аға сұлтан мен түгіл
қара қазақ Тұрсынбайдың Боштайын да қабылдап, керемет құрмет кӛрсетіп,
Баянауылға арнаулы кәрлі қылыш-жасақ шығарған жоқ па еді? Менің Боштай
құрлы бағам бар шығар. Горчаковтың ӛзімен сӛйлеспесем, мына Талызин
дегені, асықпай ұшатын мамырлап қалған бірқазан секілді, арты ауыр бір сорлы
кӛрінеді»...
                                     128
   Осындай шешімге келген Қоңырқұлжа шайдан кейін Есіркегенді оңаша
алып Ақмола ӛкірігінің он сегіз болысынан Кенесарыға ермей, аға сұлтанның
қарамағында қалған тоғыз болысқа он жеті мың жылқыны салық етіп бӛлді.
Жетеуіне екі мың жылқыдан қойды да, Кенесарыға қарай иек кӛтеріп қобалжи
бастаған Атбасар мен Қорғалжын болысына мың жарым бастан белгіледі. Ол
бұл салығын «Тӛтенше салық» деп атады. Және болыстарға берген бұйрығында
бұл малдар құлынды бие, үйірге салуға жарайтын айғырдан бастап, тек
құнажын дӛненге дейін ғана алынсын. Және асыл тұқымнан болсын.
Қыршаңқы, маңқа жылқы алынбасын деп анықтай тапсырды.
   Поштабайларын шақырып алып, мӛрін басып қолын қойған осы
бұйрықтарды тез болыстарға жеткізуді міндеттеді де ӛзі кенет Омбыға жүрмек
болып дайындала бастады.


   Қоңырқұлжа Омбыға жүргенше он шақты күн ӛтіп кетті. Осы екі ортада
үлкен баласы Жәнәділ келіп, Қайниса мен Аққағаз бәйбішелердің де ауылдарын
бері қарай, осы Есілдің тӛменгі жағына кӛшіруге бұйрық алды. Қоңырқұл-
жа: «Омбыға жүремін. Маған жолығып кетсін», — деп Қарқаралының аға сұл-
таны Тәукенің Жамантайына, Кӛкшетаудың аға сұлтаны Қара Тоқаның
Зілқарасына, Аманқарағайдың аға сұлтаны Уәлидің Шыңғысына ат шаптырды.
Ондағы ойы кілең мықты қол қойып, Омбы генерал-губернаторынан қазақ
даласына зеңбіректі мол әскер шығар деп ӛтіну еді. Ал егер Омбы шын қол
ұшын бермейтін болса, амалын тауып, уақытша Кенесарымен келісімге келмек.
Түбі жауласып ӛтетінін Қоңырқұлжа жақсы біледі, бірақ басқа жол қалмаса
қалай жол табады? Кенесары шыдатар емес. Бостан-бос қырылғанша, беттің
арын белге түйіп, бас иген боп, оны алдай тұрып жан сақтаған жӛн. «Жаздым,
жаңылдым» десе, Кенесары тимейді. Қоңырқұлжа мұны да жақсы түсінеді.
Ӛйткені Кенесарының бар тілегі қазақтың басын қосып ақ патшаға қарсы шығу
деп түсінеді. Ақмола аға сұлтаны. Бұл тілектің ар жағында бақ құмар Қасым
баласында қандай ой жатқанын дӛрекі Қоңырқұлжа қайдан сезсін. Ол тек
мақсатына қарсы шықпасаң, Кенесары қандай күнәң болса да кешеді деп
болжайды. «Ер шекіспей бекіспейді деген, шекістім — сен жеңдің деймін, —
дейді ішінен Қоңырқұлжа, — міне қолым». Ал реті келген күні Құдаймендінің
қанішер ұлы шімірікпестен Кенесарыны сол қолымен ӛзі бауыздамақ.
«Аллатағала, — дейді ол тағы да ішінен жалбарынып, — сол күнге жетер
болсам, сол сәтте жанымды алсаң арманым жоқ!».
   Қоңырқұлжа жол дайындығын тез бітірсе де, аға сұлтандарды күтіп кӛп
кідірді. Ақырында олардан да хабар келді. «Ел арасы бүліншілік, қазір орыс
солдаттары қорғап тұрған приказдардан тыс шығу қауіпті. Келмеді деп
ӛкпелемесін. Бізден жалғыз тілек: «Омбы тез әскер шығарып Кенесарыны
құртсын. Ал Кенесарыны құртуға ең ыңғайлы кез қыс. Қыста ол жаздағыдай
алысқа бара алмайды. Және бар сарбаздарын таратып, тек ең жақын
                                   129
батырларымен, қарамағындағы үш жүз үй тӛлеңгітімен ғана қалады» депті.
Ауыздарына түкіріп қойғандай бәрі бірдей осы сӛзді айтып жіберіпті. Патша
солдаттарының артына тығылып, приказдарынан шыға алмай отырған аға
сұлтандардың сӛздерін естігенде Қоңырқұлжа Кенесарының қаншалық күш ала
бастағанын анық сезінді. Енді шын қорқайын деді. Сӛйтсе де ӛзінің қайсарлық
мінезіне салып:
   — Кілең қоян жүректер, — деді жанында қағаз жазып отырған Есіркегенге,
— суыр секілді інімізге кіріп алып, кӛзге түспей тығылып жатсақ, жанымыз
қалады деп ойлайды ғой. Мен білетін Кенесары болса, қасқыр соққан аңшыдай
әрқайсысын жекелеп соқпаса қара да тұр!
   Кенесары батырларының ерлігі соңғы кезде жұрт арасында аңыз болып
тарала бастаған. Жас жігіт атаулысының батырлықты, ерлікті даңқ тұтатын
әдеті емес пе, Есіркеген де мұндай әңгіме-жырларды ұйып тыңдайтын. Оның
үстіне үлкен атасы Масан ақсақалдың да бір бүйірі Кенесарыға тартып
тұратынын сезетін. Шүу дегенде Кенесарыға қарсы шыққан аға сұлтан
Жамантай осы кісінің ақылы арқасында соңғы кезде ереуілшілерге қарсы
келмей, бұғып қалуға кӛше бастаған. Масан ақсақал туған немересі жас
Есіркегенге де осындай тәлім-тәрбие беретін. «Не болсаң да жұртыңмен бол,
егер жұртың Кенесарыға еріп кетсе, айдалада қаңғып қалған жалғыз қаздай не
қызық кӛресің? Одан да су ішсең де, суан ішсең де ӛз үйіріңнен айрылма!» —
дейтін. Осындай рухта тәлім-тәрбие алып жүрген бала жігітке Қоңырқұлжаның
аға сұлтандары «Кенесары аш қасқырдай біртіндеп соғады», — дегені ӛте ұнап
қалды. Бірақ сыр берген жоқ, жәй әшейін күлімсіреді де қойды.
   Қоңырқұлжа да дәл осы сӛзді айтып отырған кезінде екі жылдан бері ғана
орысша оқи бастаған Есіркегеннің ӛсе-ӛне келе қазақ деген елінің ұлттық туын
кӛтеретін ең алғашқы оқығандарының бірі болатынын білген жоқ. «Бұл неге
күлімсірейді?» деп оның бетіне ожырая қарады да, аға сұлтан бір шабарманын
шақырып алып, ӛзімен бірге Омбыға жүретін он жігіттің жолға дайындалуын
бұйырды.
   — Күн түске аумай жүріп кетеміз, — деді ол.
   Бұл таңертеңгі кез еді. Күн ашық, Сарыарқаның күзгі салқын желі тұра
бастаған. Кейде аспанды қалың сұрғылт бұлт та шырмайды. Бірақ күзгі қалың
жаңбыр мезгілі әлі келе қоймаған уақыт.
   Шабарман шығып кетті де қайта оралды.
   — Аға сұлтан, сізге жолығам деп бір бейтаныс жігіт келіп тұр.
   — Қайдан екен?
   — Онысын айтпайды. Тек аға сұлтанның ӛзімен ғана сӛйлесем дейді.
   — Кіргіз. Тек қару-жарағы болса алып қал...
   Баласы Шыңғыс ӛлгеннен бері Қоңырқұлжа бейсауат адамнан қатты
сескенетін. «Кім біледі, — деп ойлайтын ол, — Кенесары бір жындысын
жіберіп, ол қарныңа қара пышағын сұғып алса не істейсің? Маған ӛшіккен адам

                                    130
аз ба?» Сондықтан да Қоңырқұлжа беймәлім біреу-міреу жолықпақшы болса
нӛкерлеріне ең алдымен оның қару-жарағын алуды тапсыратын.
    Үйге шегір кӛз, бетінде қан жоқ, сӛл жоқ, қатқан сары жігіт кірді. Түрі кісі
ӛлтірген адамдай сұсты екен. Есіркегеннің бойы әлденеге дірілдеп кетті.
    — Ассалаумағалайкүм, аға сұлтан.
    — Уағаликум ассалам. Сӛйле, жігітім.
    Қоңырқұлжа мен Есіркегеннің кӛзі бірдей жігіттің белбеуіне түсті. Киімі
нашар болғанымен, белбеуі әсем екен. Оның үстіне оң жақта тұратын құты,
оқшантайы сол жағына шығып кетіпті.
    — Ӛзі қайда? — деді Қоңырқұлжа кенет алдында тұрған — Ожар жіберген
адам екенін түсініп.
    — Ӛзі Байтабынның жасағында. Келе алмады. Кенесары... — деп келе жатты
да ол «мынаның кӛзінше сӛйлеуге бола ма» дегендей Есіркегенге қарады да,
тына қалды.
    — Айта бер. Бұл бала ӛзіміздің адам.
    Кенесары екі топ жасағын аттандырды. Бірін Ағыбай, екіншісін Байтабын
бастап келеді. Ағыбай тобы қазір Қаражар шатқалында. Ертең Қарқаралыға
ӛтпек! Аға сұлтан Жамантайдың ойдағы жылқысын айдап әкетпек! Кене оған ақ
патша жағына шықты деп ӛте ашулы.
    — Ал Байтабын қолы қайда? Оның беті қай тұс?
    — Мен Ағыбай жасағындамын. Батыр алдымызды барлап кел деп жіберді...
Ал Байтабын жасағы кейінірек. Шамасы бүгін түнделетіп жүріп, таң ата осы
араға жетпек. Беті сіздің ауыл. Кенекең оны Қоңырқұлжаның қалған малын
айдап кел деп жіберді.
    Қоңырқұлжа күп-күрең боп кетті.
    — Ӛздері қанша адам?
    — әрқайсысында жиырма бес сойылдан.
    — Бар болғаны сол ма? — Қоңырқұлжа қаһарлана қалды. — Басынған екен
әбден! Кӛкелерін танытамын мен әлі? Ағыбай жасағы Қаражар шатқалында
дедің бе?
    — Иә, бүгін түнде сол арада ат тынықтырып алмақ. Ертең Қарқаралы
аспақ...
    — Жарайды, — деді Қоңырқұлжа, сӛйтті де сыртта тұрған шабарманына
дауыстап, — Асылкерейді шақыр, — деді. Ол қайтадан сары жігітке бұрылды.
— Байтабын менің жылқымның қайда екенін біле ме?
    Есіркеген әңгіменің түп нұсқасын бірден түсінді. «Ана кісісі кім екен?
Байтабын тобында Қоңырқұлжаның кӛз-құлағы болған ғой». Әйтсе де, «ана
кісілерің кім?» деп сұрауға бата алмады. Үн-түнсіз тыңдай берді.
    — Сонда, менің жылқымды қай тұста деп жорамалдайды Байтабын? —
Қоңырқұлжа ӛзінің түбектегі тығулы жылқысын ешкім білмейді деп ойлаған
болуы керек.
    — Есілдің Ертіске қарай бұрылатын жерінде деседі...
                                      131
    — Алда әкеңнің аузын ұрайындар-ай, бәрін біліп отыр екен ғой!
    — Ана кісі ӛзі жасақтан бӛліне алмайтын болған соң, маған сізге айт деген
тағы бір құпия сыры бар...
    — Оның тағы не сұмдық?
    — Осы ауыл маңайында сізді торып әбдіуақит деген Кенесарының бір кісісі
жүр. Оған сіздің басыңызды алу тапсырылған.
    Қоңырқұлжа енді тіпті шошып кетті.
    — Қай әбдіуақит?
    — Бұрынғы ӛзіңіздің тӛлеңгітіңіз. Күміс деген қызын... — Сәмен ыржия күл-
ді, — бозбалашылық етіп... нетіп жіберген кӛрінесіз...
    Ел құлағы елу, Күміске істеген Қоңырқұлжаның жауыздығын Есіркеген де
естіген. Туған қарындасын қорлағандай, іштей ӛте қынжылған. Ӛйткені ол
былтыр оқуға бара жатып, мал басында отырған әбдіуақиттың үйінен сусын
ішкен. Сонда Күмісті де кӛрген. Жас қызбен бір-екі ауыз сӛзге де келіп, тіл
қатысқан. Оның кӛркіне риза болып кеткен. Сол Күміске Қоңырқұлжаның
істеген қорлығын естігенде, Есіркеген аға сұлтан дәл сол сәтте қолына түссе
ішке тепкілейтіндей боп ашуланған. Сол Қоңырқұлжасы мынау. Оны ішке
тепкілемек түгіл, ӛзі оған хатшы болып жұртқа істемек қиянатына кӛмектесіп
отыр. Есіркеген Қоңырқұлжаны балағаттап жібере жаздап ӛзін-ӛзі әзер басты.
    Қоңырқұлжа бірдеме айтпақшы болып келе жатыр еді, үйге аға сұлтанның
жасағының бастығы, ұзын бойлы, қара мұртты Асылкерей кіріп келді.
    Аға сұлтан Сәменнің сӛзін оған тегіс айтып берді де, ойын тұжыра бұйрық
берді.
    — Ағыбайды Қарқаралыға ӛткізбей, жатқан жерінде күн бата басу керек.
Біздің істеген жақсылығымызды мына жігіт Жамантайға айта барар. Бұ да қазір
жүріп кетеді. — Ол Есіркегенді нұсқады. — Елінің шетіне жау жеткенін
хабарлар. Сосын сен бар сарбаздарыңмен Байтабынды түбектің аузында күт.
Біреуін жібермей қырып сал. Оны жайғастырған соң осы ауылдың маңын тегіс
сілкіп шық. Мені ӛлтірмек боп торып жүрген әбдіуақит құлды қайтып
келгенімше ұстап алып, кісендеп қой. Жазасын келген соң ӛзім берем.
    — Ел шетіне жау келіп жатқанда... — Асылкерей күмілжи сӛйледі, —
мүмкін сіз жүрмессіз...
    — Жау ел шетіне бүгін келіп тұр ма? — Қоңырқұлжа жасақ бастығының
сӛзін жақтырмай қалды. — Жиырма адамға күштерің жетпесе, несіне ат мініп,
қару асынып жүрсіңдер? — Ол «әбдіуақит аңдып жүр» деген сӛзден сескеніп
қалған-ды. «Мен келгенше ол итті жігіттерім ұстап алар, оған дейін бой тасалай
тұрған жӛн болар», — деген ойға келген. Сол себепті аға сұлтан Омбыға тез
жүріп кетіп, қалың орыс арасына жетуді дұрыс кӛрді. — Біз Омбыға тез
баруымыз керек, — деді ол жасақ бастығына. — Онда бізді бұдан да зор іс күтіп
тұр.


                                     132
   Барлық жауапкершілікті Асылкерейге жүктеп, Қоңырқұлжа аттанып кетті.
Жол бойындағы әлі Кенесары құрығы түсе қоймаған бай ауылдардан ат
ауыстырып мініп, суыт жүріп үшінші күні таң ата Омбыға жетті.
   Қоңырқұлжа бұл қалада бірнеше рет болған. Бұрын мұнда нелер ақжарқын
күндері ӛткен. Патша ағзамның ең жоғарғы сатыда тұрған мәртебелі
адамдарының талайымен кездескен. Аға сұлтанның есінде осындай
кездесулердің екеуі мәңгі ұмытылмастай сақталған еді. Бірі 1829, яғни қазақша
Сиыр жылы, осы Омбы қаласындағы тілмаштар мектебінің қырық жылдық
мерекесіне арналған салтанатты кеш. Онда Сібір қазақтары жайындағы ережені
шығарған патшаның оң кӛзі Сперанскийдің ӛзі бар. Кең залда ойнаған оркестр,
би, ойын-күлкі... Қоңырқұлжаға ең алғашқы рет орыс офицері — штабс-капитан
аты берілгені осы жолы еді. Содан бері тоғыз жыл ӛтіпті. Қазір ол
подполковник. Екінші есте қалған күн — алдыңғы жылғы күз. Бұл күні бір шеті
мен бір шеті тай шаптырым тӛрт қабат ақ үйде Омбының кадет копусы ашылды.
Бұл тойға да қазақтың аға сұлтан, асқан байлары шақырылды. Тойды князь
Горчаковтың                               ӛзі                              бас-
қарған. Ӛзге аға сұлтандардан гӛрі князь Қоңырқұлжаға ерекше кӛңіл бӛлген.
Тіпті би біткен кезде, зәулім биік залда ерсілі-қарсылы әңгіме құрып жүрген
аққу-қаздарша сылаңдаған орыс дворяндарының әйелдері мен сыптай боп
сәндене киінген орыс офицерлерінің алдында Горчаков оны қолтықтап ӛткен.
Ӛзге аға сұлтандар қызғанғаннан іштері жарыла жаздаған. Сол жолы ғой
Горчаков оған:
   — әрі кетсе бір жиырма бес жылда қазақтың ұл-қыздары да мыналардай
болады, — деген жан-жағындағы әйелдер мен офицерлерін кӛрсетіп.
   Сары далада кӛшіп жүрген қазақтар жиырма бес жыл ішінде мыналардай
болады деген князь сӛзіне Қоңырқұлжа таң қалған. Ол ойын жасырмай:
   — Егер қазақ бұлардай болғысы келмесе не істейсіз? — деп сұраған.
   — Онда, — деп Горчаков ойланбастан жауап берген. — Аюға ақыл үйреткен
таяқ деген мақалды естігенің бар ма? Жерінен, билігінен айрылған қазақ
айтқанға кӛнбей қайда барады? Күшпен кӛндіреміз. Арқасына қамшы ойнатып,
соқа жегіп, жер жыртуды үйретеміз. Қол-аяғын матап шіркеуге кіргізіп, Иисус
Христосқа шоқынуға мәжбүр етеміз.
   Горчаковтың осы бір адуынды тік жауабы Қоңырқұлжаға ұнаған. «Ӛз
басымды хан етсе, мейлі, қара қазақты пісіріп жесін. Одан менің нем кетеді? Ал
сонда...» Аға сұлтан ойлана қалды. «Сол күштеуден не шықты? Арқа қазақ
атаулысының жартысына таяуы осы күштеуге кӛнбей қарсы кӛтеріліп отырған
жоқ па? Жақсы. Кенесарыны жоямыз, бірақ қазақ Горчаковтардың айтқанына
кӛніп, айдауына оп-оңай жүре қояр ма екен?».
   Қоңырқұлжаның есіне тағы да бір уақиға түсіп кетті. Ол кезде Қоңырқұлжа
жас. Тобыл қаласында 1789 жылы тілмаштар дайындайтын мектеп ашылған. Он
бесінде соған кеп түскен. Оның алдына әкесі Құдайменді шоқынған бір татарды
жалдап Қоңырқұлжаға әзер-мәзер орысша хат танытқан. Сол шоқынған татар
                                      133
мұғалімі қызық адам болатын. Құдайменді байдың баласынан кім шығатынын
қайдан білсін, күйген томардай қара-қошқыл, дӛрекі Қоңырқұлжаның басынан
сипап: «Оқы, оқы, қазақ малайы. Рус языкысыз жить булми. Қазір пушкасы
килсә, соңынан Пушкині килә, бізге күн рус культурасымен шыға», — дейтін.
   әрине, Қоңырқұлжа ол кезде пушканың зеңбірек екенін ұқса да, Пушкиннің
кім екенін түсінбеген. Бес жыл ӛткеннен кейін ғана барып Пушкинді де білді.
Бірақ бұл кезде ол қазақ даласында ӛз үкімін жүргізу үшін оған Пушкин емес,
пушка керек екенін ұқты. Сондықтан да ол Горчаковтың «Аюға ақыл үйреткен
таяқ, қазақ елін де күшпен кӛндіреміз», — деген сӛзіне намыстанбаған. Ӛзінің
тілегі мен Горчаковтың тілегі бір екеніне кӛзі жеткендіктен қазақ даласына
пушканың кӛбірек келуін мақұл кӛрген.
   «Міне қазір ӛзі де осы тілектің айдауымен келе жатқан жоқ па?» Аға сұлтан
ауыр күрсінді. «Иә, иә, Қараӛткел бекінісіне сол пушкалардың кӛбірек жетуін
тілек етпек. Ал сол тілегін губернатор орындар ма екен? Орындауға тиісті.
Ӛйткені екеуміздің де арманымыз бір, жолымыз бір».
   Расында да бұл кезең осы екі сұмырай тілектің аса бір ұштасқан кезеңі еді.
   Қоңырқұлжаның есіне кенет әкесі айтқан бір ескі аңыз түсіп кетті. «Дүниеде
не қызық?» деп сұрапты Шыңғысхан бір күні ӛзінің нӛкер, нояндарынан. Бір
батыры: «Дүниеде бүркіт салып, түлкі ілген қызық». Екіншісі, «ғашық бол-
ған сұлуыңды құшқан қызық». Ал үшіншісі, «алтын тақта отырып жұртқа
әміріңді жүргізген қызық», — депті. Сонда Шыңғысхан: «Жоқ, білмедіңдер.
Қастасқан жауыңды алдыңа салып айдап, қатын, қызын бауырыңа басып
құшып, мал-мүлкін талан-тараж етіп тартып алғаннан дүниеде қызық ештеңе
жоқ», —деген екен. Осы аңыз есіне түсіп кеткен аға сұлтан атын тебініп қалып
кенет күбірлеп жіберді: «Ата жауым Кенесарыны табанымның астына салып,
Күнімжан бәйбішесін бауырыма бір бассам, бүгін ӛліп кетсем де арманым жоқ».
   Екі жағы бірдей ұйыса ағаш ӛскен даңғыл жолмен Қоңырқұлжа қала шетіне
жеткенде қайда түсерін ойлап сәл кідірді. Қарсы алдында минарет, Омбы
мұсылмандарының мешіті, оның ар жағында Ғабдырахманұлы Мұхамед Шариф
ахонның қызыл кірпіштен салған кең сарай үйі. Жолдың кіре беріс сол жағында
ғажайып салтанатты, тӛрт күмбезді, бастарында алтын жалатқан кіресі бар
зәулім шіркеу, одан солырақ, алаңның ар жағында қасына азырақ тал еккен
генерал-губернатордың екі қабат ақ үйі — салтанат сарайы. Кӛк темір тӛбесінде
татар қыздарының басына киетін тақиясы тәрізді, жіңішке терезелері тӛрт жаққа
бірдей шыққан, тӛрт бұрышты, губернатордың жұмыс істейтін бӛлмесі...
Тӛменде бірнеше жұпыны келген, ағаштан салған жатақ үйлері. Одан әрі
шіркеумен жалғаса тастан, күйдірген кірпіштен қалаған сәнді-салтанатты екі
қабат, үш қабат үйлі үлкен қала жатыр...
   Қоңырқұлжа ахондікіне түсуді ұйғарды. Мұхамед Шариф үйінде екен.
Құшағын жая қарсы алды. Сол күні-ақ Қоңырқұлжа ахоннан Омбы облысының
бас-

                                     134
тығы Талызинның ауырып жатқанын естіп, генерал-губернатормен жеке
сӛйлеседі екенмін деп қуанып қалды.
    Қоңырқұлжаны ертеңіне генерал-губернатордың ӛзі шақыртып алдырды.
Ақмола бекінісін Кенесарыдан қорғай алмағанын айып кӛрген аға сұлтан кенет
жүрексініп, губернатордың салтанат сарайына Мұхамед Шарифты ерте барды.
Бірақ Горчаков тек Қоңырқұлжаны қабылдады. Генералдың атұлтанты 1 —
ұзын бойлы корнет «кіріңіз» дегеннен кейін, қабылдау бӛлмесінің қара
былғарымен қапталған есігін аға сұлтан қобалжи ашты. Бӛлме ӛзіне бұрыннан
таныс. Қырық құлаш кең, биік зал. Сары сафьян былғарымен тысталған, арқа
ағаштары                                                             оюлан-
ған жұмсақ орындықтар. Ең түбінде, жасыл шұғамен жапқан, ӛрнекті, зілдей
стол. Қабырғасында Бірінші Николай патшаның полковниктік дәрежеде
түрегеліп түскен суреті. Әшекейленген тӛбеден тӛмен салбыраған жалтыраған
жез баулы шам қоятын аспалар... Стол үстінде алтын жұмыртқа тәрізді сия
сауытын тұяғымен басып тұрған, қос қанатын кере жайған қара мрамор тастан
жасалған екі басты самұрық құс. Келген адамның сұсын алайын дегендей
генерал самұрықты есік жаққа қаратып қойыпты. Егер қарсылық етер болсаң,
тырнақтары қанжардай, қанқұйлы, айбынды қыран «шаңқ» етіп кӛтеріліп, бас
салғалы тұрғандай. Кең залдың іші қандай ызғарлы болса, құс түсі де сондай
ызғарлы. Иесі осал кісі емес. Россия патшалығының Сібірдегі аузынан от
бүріккен қанды балақ жендеті.
    Бӛлме иесі князь Горчаков — Батыс Сібірдің генерал-губернаторы. Кірпідей
тікірейген қысқа шашты, едірейген жирен мұртты, ақ боз, түсі суық кісі. Ол
Қоңырқұлжаны столының ар жағындағы Бірінші Николай суретінің аясында
тұрып қабылдады. Ӛзі де отырған жоқ, Қоңырқұлжаға да отыр демеді. Басын
изеді де қойды. Аға сұлтанға ол бірден «қазақ даласында болып жатқан
бүліншілікке сен де айыптысың», дегендей сұс кӛрсетті. Қоңырқұлжа іштей
әбігерлене қалды. «Бәсе, мені келмей жатып неге іздетіп жатыр деп едім-ау,
ұрыспақ екен ғой, тек ұрсып қойса ғана жарады...».
    — Подполковник Құдаймендин, — деді Горчаков бірден ресми сӛзге кірісіп,
— Омбыға жай келмегеніңді біліп әдейі шақырттым. Қазақ даласында болып
жатқан бүліншіліктің жәйі бізге әбден мәлім. Хорунжий Қарбышев Ақмола
бекінісінен қалай айырылғандарыңды баяндаған. Патша ағзам алдында
борыштарыңды ақтай алмағандарың үшін сендерді сотқа беру керек еді, бір
жолға кешірдік. Енді бізден не тілейсің, соныңды айт. Және қысқа түрде. Ұзақ
жырды тыңдауға уақытым жоқ.
    Князь дәл қазір шынында да асығуда еді. Генерал-губернатор ит құмар жан
болатын. Былтыр Лондоннан әдейі алдырған ағылшын сеттері тұқымдас
қаншығы кешеден бері ауырып қалған. Томскіден арнайы шақырған дәрігер
Омбыға жаңа ғана жеткен еді. Оны итіне ӛзі апарып кӛрсетпек. Князь соған
1
    А т ұ л т а н т — адъютант деген сӛздің қазақша түрі.

                                                        135
асығулы. Сүйікті қаншығы ауырып жатқанда, қазақтың бір аға сұлтанымен
мылжыңдасып, уақыт ӛткізуді жӛн кӛрмеді. Сондықтан генерал-губернатор
әңгімені тікесінен қойды. Мұндай келте қабылдауды күтпеген Қоңырқұлжа
сасып қалды. Горчаков тіпті сӛйлеспей кетіп қалар деп қорқып:
   — Генерал-губернатор мырза, — деді аға сұлтан келген шаруасының тоқ
етерін айтып! — Кенесары күннен-күнге күшеюде. Биыл қыс оны құртпасақ,
келесі жаз бой бермей кетуі мүмкін.
   — Қалайша?
   — Торғай бойын жайлаған қалың Қыпшақ пен Ырғыз, Елек, Ембі
ӛзендерінің маңындағы Кіші жүздің кӛп руларының оған қосылып кету қаупі
туып тұр. Бүйте берсе бар қазақ Кенесары туының астына жиналуы мүмкін.
   — Мұндай ақымақ халықты кӛрсемші, — деді Горчаков мысқылдай күліп,
— Россия патшалығы қазір қазақ жерінде мықтап тұрып орын теуіп алған жоқ
па? Маңызды деген аудандардың бәрінде де біз ӛзіміздің бекіністерімізді,
форпостарымызды салып болдық. Енді патша солдаттарын бұл арадан бір
Кенесары түгіл, мың Кенесары да қуа алмайды. Абылай кезіндегідей емес, қазір
қазақ еліне деген Россия патшалығының саясаты ӛзгерген. Осыны ақымақ қазақ
білмей ме? Ал сенің Кенесарыңда ақыл болса, қазақ халқына емес, Россия
патшалығына қолайлы жол іздеп, бізге бас ұрмас па! «Россия патшалығына
протекторат ретінде бағынуға қарсылығымыз жоқ, бірақ біздің елдігімізді
сақтап, саяси бостандығымызға, жерімізге тимейтін болсаңдар екен» деп ол
маған бірнеше мәрте хат жазды. Бұндай есалаңды кӛрсем бұйырмасын! Патша
ағзамға бағыну деген сӛз — саяси бостандығымды жоғалттым деген сӛз емес
пе?! Сондықтан да мен біздің тыныштығымызды бұзған адаммен келісім сӛз
жүргізуді ӛзіме ұят кӛріп және патша ағзамға үн-түнсіз бағынудан бӛтен басқа
шарт қоюына ешбір үміті қалмасын деп әдейі хаттарына жауап бермей қойдым.
   — Дұрыс еткенсіз, губернатор мырза.
   Горчаков алдында тұрған Қоңырқұлжаны адамға санар емес. Сүзетін
бұқадай басын тӛмен тұқыртып, ӛз ойын ашық айтып жатыр.
   — Біз қазақ елін тек отарымыз деп қана санаймыз. Кімде-кім бұған кӛнгісі
келмесе, оны қарудың күшімен кӛндіреміз. «Азаматтармен келісімге келудің ең
дұрыс әдісі — оларды қорқытып ұстау». Бұл пікірді соғыс министрі Чернышев
мырза да мақұлдайды.
   — Біздің де тілегіміз сол емес пе? Тек қарулы күшті тезірек шығарсаңыз
дейміз.
   — Кенесары кӛтерілісін түп-тамырымен құрту жӛнінде қазір арнаулы соғыс
жоспары жасалып жатыр, — деді Горчаков, — кӛп ұзамай қарулы күш те
шығарылады. Қазақ даласы Кенесары қарақшыларынан да тазартылады. —
Кенет генерал-губернатордың есіне ауру қаншығы түсіп кетті, ол енді асыға
бастады. — Ӛзге шаруаңызды облыс бастығы Талызин мырзамен сӛйлесіңіз.
Қош болыңыз.

                                    136
   Қоңырқұлжа салы суға кетіп үйден шықты. Ауырып жатқан Талызинның
пәтеріне барып жолығып, үш күннен кейін еліне қайтты.
   Аға сұлтан бұ жолы Талызиннен кӛмекке небары жүз солдат алғанымен,
келесі жаз Кенесарыны біржолата құртатын қалың әскер шығатынын естіп,
кӛңілі сәл орнығайын деді. «Қыс болса келіп қалды, ал Кенесары қыста
шабуылға шықпайды. Бірен-саран жасаққа мына жүз солдат пен ӛз күшім де
тӛтеп бере алады». Бірақ ол ел шетіне жетер-жетпестен-ақ әнеукүнгі Ағыбай
мен Байтабынның ауылды шауып, түбектегі бар малын айдап әкеткенін естіді.
   Оқиға былай болған еді.
   Есіркеген жас та болса санасы ерте оянған жігіт еді. Қалада орысша оқып,
хат танып, кӛзі әжептәуір ашылып қалған. Ӛзімен бір мектептегі кей
балалардың «жайлауымызға биыл солдаттар бекініс салыпты, енді аулымыз әрі
қарай құмға кӛшетін шығар», — деген сӛздерін естіп, түбі патша отаршылық
саясаты еліне қолайлы тимейтінін түсіне бастаған. Оның үстіне Кенесары мен
оның батырлары жайында естіген ерлік әңгімелері де бала жігіттің кӛңілін
еліктіретін. Әсіресе Шұбыртпалы Ағыбай батыр жайындағы аңыздар кәдімгідей
қанын қыздырып, қиялына от тастайтын. Ағыбайдың сондай жау жүрек
батырлығын мақтаныш ететін, ӛйткені Шұбыртпалы оған аталас ру. Енді сол
Ағыбайдың басына қауіп тӛнгенін біліп, не істерін білмей, әбден күйінген-ді.
Әйтсе де, нағашы апасының аулында бұдан әрі жата берудің жӛнсіз екенін
біліп, Қоңырқұлжа Омбыға аттанысымен бұ да серіктерін ертіп, ӛз еліне жүріп
кеткен-ді. Бұлар ауыл шетіне шығар-шықпастан-ақ алдарынан бір қоян ойға
қарай зыта жӛнелді. Кілең есерсоқтау жас жігіттер әлгі қоянды қуып берді.
Есіркегеннің аты ӛзгелерінің атынан ұшқырлау болғандықтан, серіктерінен
озып кетіп, қоянды жеке қуды. Ақырында қоян Есіл жағасындағы бір қалың
талдың ішіне кіріп жоқ болды. Бірақ Есіркеген қояннан айырылғанмен, шоғыр
талдың түбінде түні бойы Қоңырқұлжаның аулын торып, қазір тынығып
ұйықтап жатқан әбдіуақиттың үстінен шықты... Тарсылдатып келіп қалған ат
дүбірінен әбдіуақит шошып оянып жанындағы шоқпарына жармасты. Кілт
тоқтаған Есіркеген сәлем беріп ӛзінің жау емес екенін айтты. Әбдіуақит жас
жігітті шырамытып, танығандай секілденді. «ә... Масан бидің ұрпағы
тәріздісің... Асылдың сынығы, шұғаның қиқымы екенсің ғой, алдамассың», —
деді. Бұл кісінің кім екенін білген Есіркеген ӛзінің таңертеңгі жылпық сарыдан
естіген сӛзін, Ағыбай тобын Қаражар шатқалында жатқан жерінде басыңдар деп
нӛкерлеріне Қоңырқұлжаның бұйырғанын жасырмай айтып берді. Сӛзінің
аяғында: «Жанымда жолдастарым бар. Маған бұрылуға болмайды, сіз Ағыбай
батырға жетіңіз. Және Байтабын жасағында Қоңырқұлжаның адамы бар, соны
да құлағына салыңыз. Ӛзіңіз де сақ болыңыз, ауыл торып жүргеніңізді
Қоңырқұлжа жігіттері біледі», — деді. Есіркеген естігенін айтып бола берген
кезінде ойпаттан жолдастары да кӛрінді. Бала жігіт әбдіуақит аналардың кӛзіне
түспесін деп, серіктеріне қарай тұра шапты.

                                     137
   Қоңырқұлжаға барған жігіттің түсін сұрауға үлгірмегеніне ӛкініп, әбдіуақит,
Есіркеген кетісімен-ақ кӛп кешікпей, қалың тал ішіндегі байлаулы атына міне
сала Қаражар шатқалындағы Ағыбайға жӛнелді. Ағыбай сол күні алды-артын
барлауға тӛрт адам жібергендіктен, қайсысының Қоңырқұлжамен хабардар
екенін ажырата алмай, амалсыз Қаражардан жедел кӛтеріліп, күн бата
Байтабынның жасағына келіп қосылды.
   Ат құлағында ойнаған елу жігіт таң сыз беріп келе жатқанда түбектегі аға
сұлтанның жылқысына тиді. Ақылағын ағызған Ағыбай мен Серкесанын
секірткен Байтабынға кім шыдасын, қос батыр алғашқы айқасқанда-ақ сойылды
оңды-солды сілтеп, қарсы шапқан Қоңырқұлжаның жүз нӛкерінің он шақтысын
бірден түсіріп кетті. Сӛйткенше шұбатыла артындағы елу жігіт те жетті. Тек
суыр ініне аяғын сұғып алып, астындағы аты ақсап Ожар ғана кейін қалды.
Кенесарының ұрысқа әбден шыныққан жігіттеріне жеме-жемге келгенде аға
сұлтандардың нӛкерлері шыдап кӛрген емес. Бұл жолы да солай болды. Бетпе-
бет кеп қарсы шапқанда Ағыбайдың мысы жеңді, Асылкерейдің бірнеше
қайратты нӛкерлері сойылға жығылды. «ә» дегенше болған жоқ бірнеше ат
ойнап шыға берді. Сұлтан нӛкерлерінің алыспай жатып-ақ берекесі кетті. Кӛп
кешікпей олар тым-тырақай қаша жӛнелді.
   Ӛз жасақтарынан тек он шақты сарбаз ғана жараланған Ағыбай мен
Байтабын түбектегі кӛк аланың тайлы-таяғын қалдырмай айдап елдеріне бет
алды. Жасынан аға сұлтан Жамантайға ӛшпенді Ағыбай бұ жолы Қарқаралыны
шаба алмайтынын біліп, амалсыздан Байтабын жасағымен бірге кейін қайтты.
   Бар малынан айырылған Қоңырқұлжа жаман қиналды. Оңашада ат жалын
құшып жылап та алды. Малсыз аға сұлтан боп ұзақ отыра ала ма, әсіресе осы
қауіп жүрегін удай ашытты. Тек айқаста әбдіуақит тӛлеңгіттің сойылға
жығылып қайтыс болғанын естіп, кӛңілі орнықты.

ІV

   Ақмола, Ақтау, Ортау бекіністерін алғаннан бері Кенесарының кӛңілі
кӛтеріңкі тәрізді еді. Оның үстіне асығы алшысынан түсіп, Ағыбай мен
Байтабын батырлар қас жауы Қоңырқұлжаның ең соңғы үш мың жылқысын
айдап әкелді. Ескі кек қайтқандай. Ал батыр қарындасы Бопай Сырымбет
саласындағы Уәлиханның жесірі Айғанымның кең сарай алты ағаш үйінің күлін
кӛкке ұшырып қоймасындағы басулы кигіз, иленген терісіне дейін қалдырмай
барын сыпырып әкеп, ата кекті бір қайтарды. Енді Кенесары кӛңілденбегенде
кім кӛңілденбек? Құдай абырой беріп Ақмола, Ақтау бекіністері де тез алынды.
Осы жеңістердің арқасы ғой, енді Қараӛткел, Қарқаралы, Кӛкшетау, Баянауыл
ӛкіріктерінің кей ауылдары бірден Кенесары жағына шыға бастағаны. Әрине,
осыдан. Кенесарыны әсіресе қуантқан Кіші жүзден келген хабар. Жақында екі
айдай уақыт жүріп Елек, Ембі, Ырғыз, Жем бойын аралап Таймас қайтқан. Ұрыс
десе жаны кіретін Кіші жүздің Жоламан батыры бастаған Тама, Табын,
                                     138
Шӛмекей, Шекті, Тӛртқара руларының кӛп ауылдарымен Иман, Жәуке
батырлар соңынан ерткен Торғай ӛзенінің жағасын жайлаған қалың Қыпшақтың
Кенесары кӛтерілісіне қосыламыз деп дайын отырғанын айтып келген. Және
Орта жүз бен Кіші жүзді біріктіріп ақ патшаға қарсы шығу үшін, Кенесарының
бері қарай, Торғай ӛзенінің бойына кӛшіп келуін ӛтінгендерін де жеткізген.
«Егер Қоқан хандығына қарсы Сыр бойында жеке алысып жүрген
Нұрмұхамедтің Жан-қожасы басқарған Кіші жүздің бір қауым қарашысын,
Атыраудың күнгей қапталындағы Адайды, әлі де Шеген бидің қарамағынан
шыға алмай келе жатқан Арғынды ӛз жағыма тарта алсам, бар қазақтың басын
қосқаным емей немене», — деп ойлайтын Кенесары... Таймас жақсы хабар
әкелгелі бұл ойынан ӛзі де үміттене бастаған. Сол себепті ол соңғы кезде тас
қабағы ашылып, дүниеге сәл күлімсірей қарауды шығарған. Тек соңынан ерген
рулардың кейде қонысқа, жайлауға, мал ӛрісіне таласқан бірен-саран реніш-
жанжалдары ғана кӛңіл күйін аздап бұзатын. Бірақ бұ да ұзаққа бармайтын.
Қысқасын айтқанда, қазіргі жағдайда Кенесары жабығардай ештеңе жоқ секілді
еді. Әйткенмен олай болмай шықты. Ел басы бір үлкен қауіп-қатерге
тірелгендей, соңғы кезде Кенесары түнере түсті. Оның бұлай ӛзгеру себебін
хатшысы және ақылгӛй серігінің бірі Жүсіп-Иосиф Гербурт қанша ойласа да
таба алмады. «әлде жақында ӛткен Наурызбайдың тойында бір сыр жатыр ма?»
деп ойлады ол. Осыдан бір жеті бұрын, Байтабын Қоңырқұлжаны шабуға жүріп
кеткен шақта Наурызбай мен Ақбӛкеннің қосылу тойы болған. Тойды
Кенесарының ӛзі басқарған. Ақын айтысында да, балуан күресінде де адал
тӛрелік істеп, жұрттың кӛңілін ӛзіне бір аударып тастаған. Сӛйткен жағасы
жайлау, тӛсі қыстау Кенесары күрт ӛзгерді. Тӛренің кӛңіл райының құбылғаны
түрінен сезіліп тұр... Ӛйткені сұлтан бірдемеге ренжісе, қапаланса, не шешім
таба алмай қиналса, еш адаммен сӛйлеспей қабағын қарс жауып сыр шашпай
қара судай тұна қалады, не болмаса қауіп-қатер басына тӛнген қорқынышпен
ойнай бастайды. Мұндайда ол ажал-сыннан тек ӛз басын ғана емес, соңынан
ерген қарашысын да, қасындағы батырларын да, ағайын-туысқанын да сақтап
қалмайды, ешқайсысын аямайды. Бұл Кенесарының жүрек толқынының
қобалжуының, жанына батқан ауыр сырдың шешуін таба алмай қиналуының ең
анық белгісі. Кенесарыда мұндай жағдайда мәймӛңкелеу, біреудің кӛңіліне
қарау деген болмайды, тік кетеді. Ол бүгін де осы әдетіне кӛшті.
    Күн батып бара жатқан кез еді. Малдың у-шуымен ауыл үсті күндегісіндей
азан-қазан. Ауыл сыртында тартқан қурай күйі, белестен аса күрсіне салған
жылқышы әні, батып бара жатқан алтын күнге жоқтау айтқандай біртүрлі
мұңлы, қасіретті еді.
    Жапар, Тайшық, Ахмет, Омар, Оспан, әубәкір, Сыздық, Жәкей атты сегіз
ұлының бірі бес жасар Сыздықты ертіп Кенесары ақ ордасынан шықты. Үстінде
түйе жүн жеңіл шекпен, кішкентай кездікті былғары қыналы белінде күміс
белбеу. Сыздық тұрымтайдай шапшаң, Кенесарының аузынан түскендей ақ

                                    139
сары бала. Әкесі бұны ӛзге ұлдарынан жақсы кӛреді. Тентек, кішкентайынан
жау жүрек, пышақ, таяққа үйір-ақ.
   Есік алдында анандай жерде тұрған Жүсіпті кӛрді де:
   — Жүсеке, жүріңіз, ауыл сыртына шығып азырақ серуендеп қайтайық, —
деді Кенесары қой мініп ойнағысы келіп тұрған Сыздықтың білегінен ұстап
жібермей.
   — Мақұл.
   Жауға аттанғанда болмаса, Батырмұрат ауыл арасында Кенесарыны
күзетпейтін, мұндайда сұлтанды бақылаушы, күзетуші Қараүлек. Ол ауыл
сыртына қарай кетіп бара жатқан ана үшеуді кӛрді де, үн-түнсіз соңдарынан
ерді.
   Кенесарының баласының білегінен ұстап жібермей келе жатқанын аңғарған
Жүсіп арт жақтарындағы бас жендетті кӛріп кенет абыржи қалды, жүрегі аттай
тулай жӛнелді. «Япырмай, мына жас баланың бір жазығы болмаса нетті?..
Қараүлек бостан-бос ермесе керек еді...»
   Бұл үшеуі қара шұғадай майлы топырақты сайдың жағасындағы бір
адырдың үстіне кеп тоқтады. Кенесары кейінірек қалған Қараүлекті қолын
бұлғап шақырып алды да беліндегі күміс кездігін суырып:
   — Ұшын жоғары қаратып мынаны ана жерге кӛм, — деді.
   Құл айтқанындай етіп алмас кездіктің ұшын ғана қылқитып тегіс топыраққа
кӛмді.
   Кенесары енді баласына бұрылып:
   — Батыр болғың келе ме, Сыздық? — деді.
   Баланың жүзі жайнап кетті.
   — Наурызбай кӛкемнен де асқан батыр болам.
   — Онда жүгіріп келіп, мына ӛткір кездіктің үстіне кеудеңді тӛсей құла! Егер
қорықпасаң батыр боласың.
   Бала кӛзінде сәл сескенгендік бір сезім жарқ етті де, заматта сӛне қалды.
   — Кеудеме кіріп кетпей ме кездік?
   — Батыр болар адам кеудеме кездік кіреді деп қорқа ма?
   Сыздық теріс бұрылды да жүгіріп келетін жерге қарай жүре берді. Жүсіп
терлеп кетті. «Япырмай, мұндай да тас жүрек әке болады екен-ау! Бес жасар
баланың батырлығын жалаңаш кездікке құлатып сынай ма екен кісі? Жазым
болса қайтеді?... Жоқ, баланың кӛңілі дауаламас!»
   Сыздықтың жүрісі сылбыр, әлі жерден басын бір кӛтерместен кетіп барады.
Кенесары кенет тез қимылдап кездікті суырып алды да, орнын кездік тұрғандай
томпайта қойды. Жүсіп енді ғана «үф» деп демін алды. «Бәсе, неше бүгін тас
бауыр болса да әке деген кӛрер кӛзге ӛз баласын пышаққа жығар ма! Енді
түсінікті. Әйтсе де балаға бұл үлкен сын екен. Әкенің қатігез мінезін біледі,
расымен жүрегі дауалап кездікке құлар ма екен? Құламаса, әрине, Кенесарыға
бұл баланың еш қадірі қалмайды. Ондай баланы ол балам деп санамауы

                                     140
мүмкін. Сұлтан тұқымы қасқыр тектес деп жұрт неге айтатынын енді ұқтым.
Бұлар қатарларында тек күштілерін ғана сақтайды екен...»
   — Жетеді, Сыздық, — деді дауыстап Кенесары. — Кәне жүгір!
   Бала дереу бұрылды да, жүгіре жӛнелді. Тоқтар емес, жайшылықта
серіктерімен жарысқандай ағып келеді. Жүсіп байқап тұр, тек таяй беріп, кездік
шаншылған томпиған жерді мӛлшерлеп қараған кезде ғана кӛзінде сескенгендік
бір сезім пайда болып сәл жұмылып кетті де ӛзінің осы бір болмашы
қорқақтығына ызаланғандай, екі кӛзі қайтадан шоқтай жайнап алға қарай атыла
түсті. Сол жүгірген бетінен тоқтамастан томпайған жердің үстіне дәлме-дәл
жетіп кӛкірегін тӛсей құлады. Құлағаны аз болғандай бір-екі рет аунап-аунап
жіберді де түрегелді. Кенесары баласының ерлігіне риза болғанын жасыра
алмай, жанына барды. Бірақ сүйген жоқ, тек ұзын саусақтарымен маңдайынан
бір-екі мәрте сипап:
   — Апаңа бара ғой, — деді.
   Сыздық нағыз бір желіден босанған құлындай ауылға қарай ойнақтай жүгіре
жӛнелді. Кенесарының ымына түсінген Қараүлек те енді ауылға қарай беттеді.
Тӛбе басында тек сұлтан мен хатшысы ғана қалды. Жүсіп ӛзін-ӛзі ұстай алмай:
   — Нағыз кӛкжал болады! — деді зымырап жүгіріп бара жатқан Сыздықтың
соңынан қарап.
   Кенесары мырс етіп күліп жіберді.
   — Неге күлдіңіз?
   — Ӛзім де Сыздықтан кӛп үміттімін. Ӛзге балаларым бір тӛбе де, Сыздығым
бір тӛбе. Ал күлген себебім: Абылай атамның түсін жорыған Бұқар жыраудың
сӛзі есіме түсіп кетті. Сенің Сыздықты кӛкжал бӛрі болады дегенің сол кісінің
айтқанына дәл келіп тұр...
   Жүсіп-Иосиф Гербурт қазақ арасындағы сан алуан ертегі, ұлағатты сӛздің
кӛп екенін бұрыннан білетін. Және оларды құмарта тыңдайтын. Реті келсе
жазып та алатын. Бұ жолы да сондай бір жәйттің шеті кӛрініп қалғанына қуанып
кетті. Тӛре тұқымы ӛздерінің құпиясын басқа жұртқа кӛп айта қоймайтынын
білсе де:
   — Қандай түсті айтасыз? Бұқар жырау не деген екен? — деді сұлтанды
сӛйлеткісі келіп.
   Кенесары бәлсінген жоқ, әңгімесін бастап кетті.
   — Атамыз Абылайды үш жүздің игі жақсылары боз биенің сүтіне
шомылдырып, ақ кигізге орап, хан ғып кӛтерген күнінің түнінде ол бір ғажайып
түс кӛріп шығыпты. Бұқар жыраудан жоруын сұрапты...
   «Астымда Жалынқұйрық жүйрігім бар. Сарыарқада серуендеп келе жатыр
едім, — депті хан Абылай, — алдымнан бір арыстан тұра қашты, қуып жетіп,
алдаспаныммен ішін жарып жіберіп едім, арыстанның ішінен бір жолбарыс
шықты да тұра жӛнелді. Жолбарысты да қуып жетіп аш бауырынан орып
жіберіп едім, ішінен бір кӛкжал қасқыр шыға келді де тұра қашты. Кӛкжал
қасқырды да қуып жетіп, ішін тіліп жібергенімде, одан бір қызыл түлкі ата
                                     141
жӛнелді. Қызыл түлкіні де қуып жетіп қарнын осып қалғанымда ішінен құрт-
құмырсқа, бақа-шаян, жылан-кесіртке ақтарыла түсті... Бірақ бұлар менен
қашпады, бәрі быжнай келіп, атымның сауырына, жалына жабыса бастады.
Шошынғанымнан айқайлап жіберіп, оянып кеттім. Жоруын айтшы осы
түсімнің, жырауым», — депті Абылай хан.
   Сонда Бұқар жырау былай деп жорыған екен:
   «Жалынқұйрыққа мінгенің — хан тағына мінгенің. Ал алдыңнан арыстан
қашса, сенен арыстандай айбарлы ұл туады екен. Одан туған бала да
жолбарыстай қайратты, жүректі болады екен. Жолбарыстан туған шӛберең де
кӛкжал қасқырдай жүректі жаратылады екен. Ал кӛкжал қасқырдың баласы,
тӛртінші ұрпағың, қызыл түлкідей заманына қарай қу, тәсілқой келеді екен. Ал
қызыл түлкіден әрі қарай тараған тұқымың бақа-шаян, құрт-құмырсқа, жылан-
кесіртке секілденіп уақтанып кетеді екен», — депті.
   Егер Абылайдан туған арыстан менің әкем Қасым тӛре болса, одан туған
жолбарысты ӛзім десем, менен туған кӛкжал қасқыр әлгі Сыздық емес пе?
Жаңағы қылығы Сыздықтың кӛкжал бӛрі болатынын кӛрсетпей ме? Ӛзің де
соны аңғарып қалған жоқсың ба?
   Кенесары әлденеге кӛңілі бӛлініп кенет тоқтай қалды. «Ал кӛкжал
қасқырдан түлкі тууға тиісті ғой, түс жоруы дұрыс болса, солай тәрізді... Ӛзіңіз
соған сенесіз бе?» — деп сұрауға Жүсіптің батылы бармады. Ол әрине дәл осы
минутте Сыздықтан туған Жүністің қызыл түлкідей қу келетінін қайдан білсін,
тек Бұқар жыраудың Абылай түсін әлгідей жорығанына таң қалуда еді. «Түс
жоруы дұрыс. Қасым тӛре — арыстан, одан туған Кенесары жолбарыс, ал бұл
Жолбарыстан туған әлгі Сыздық шын кӛкжал болғалы тұр. Одан кім туады?
Шыныменен Бұқар жырау айтқандай күнін кӛру үшін заманына қарай
бейімделген, жалтарма бір қызыл түлкі дүниеге келер ме екен?» Жүсіптің ойын
тағы Кенесары бұзып жіберді.
   — Жә, Бұқар жыраудың әңгімесін қоя тұрайық, — деді ол кенет, кӛптен бері
кӛңілінде жүрген бір сырды қозғағысы келіп, тӛбе үстіне жантая жата беріп, —
сен де отыр, Жүсіп, — деді. Сӛйтті де әңгімесіне қайта кірісіп кетті. — Сен
бӛтен жұрттың баласысың, Жүсіп... Жасың кіші болғанмен кӛпті кӛрдің... Ақ
патшаның таяғын Бӛлше халқы қазақтан бұрын жеген тәрізді. Сондықтан
сендер бізден гӛрі білгірсіңдер... Білгір болмасаң Россия патшасы сені сонау ит
ӛлген жерден мынау қу далаға айдар ма еді.
   — Күш қолында тұрғанда, ӛзіне қарсы адамды патша неге аясын...
   — Иә, ол солай ғой... Ал мен сенімен кеңескім келеді. Шын дос болсаң
ойыңдағыны жасырмай айт.
   — Сұраңыз. Жалған айтпауға ант етейін.
   — Жоқ, антыңның керегі жоқ. Мен саған онсыз да сенемін. Ӛйткені екеуміз
де Россия патшасынан қорлық кӛрген жандармыз. Тілегіміз бір, ниетіміз бір,
бірімізді біріміз алдауға тиісті емеспіз. Ал сұрайын дегенім... Ӛзің кӛріп жүрсің,

                                       142
Жүсіп, от сала білсең патшаға қарсы қазір бүкіл Сарыарқа кӛтерілуге бар...
Ереуіл жалыны бұдан да ӛршіп кетуі мүмкін...
   — Дұрыс айтасыз.
   — Ал біз де ширыға түсеміз. Егер Орта жүз тегіс кӛтеріліп, оған Кіші жүз
қосылса... Бұның ӛзі қыруар күш қой. Сӛйтсе де... — Кенесары ойын айта алмай
тағы да үндемей қалды. Тек аздан кейін ғана барып қинала, — осынымыздың
бәрі түбі босқа қан тӛгу болмай ма? — деді, — жарайды бар қазақ бірлестік
делік, сонда ақ патшаға айтқанымызды істете аламыз ба?
   «Кенесарының бұл күмәндануы бос күмәндану емес екенін Жүсіп бірден
түсінді. Әрине осы биылғы жаздағы жеңістерден кейін басқа адам болса,
лепірген үстіне лепіре түсер еді. Ал Кенесары... Жоқ, жоқ, бұл жай қазақ емес,
бұнда бір елге аға боларлық ақыл бар. Әттең! әттең! Елі кішкентай жұрттың
ардақты ұлдарының даңқы да кішкентай. Дәл осы шоқша сақалды, шегір кӛз
қазақ, Европа елдерінің қолбасшыларының қайсысымен салыстырсаң да
батырлық, айлақорлық жағынан кем соқпас еді, бірақ кішкентай халықтың
ұлы... Ал жері кӛп... Сол кӛп жерді осынау аз ғана жұрттың басып отыра
алмайтынын білмей ме бұл? Бұлардың ажалдарының ӛзі де осы қорғап жүрген
жерлерінде емеc пе? Бүгін үйтіп-бүйтіп аман алып қалғанмен, ертең бәрібір сол
жерден айырылады. Ӛйткені бұлар саны аз халық... Осыны неге түсінбейді
бейбақ? Дос жылата айтады, дұшпан күлдіре айтады. Шын кӛңілден сұрап отыр
ғой, не болса да шындықты алдына ашып салайын».
   — Ақ патшаға, — деді Жүсіп Кенесарының сӛзіне жауап беріп, — бәрібір
айтқандарыңды істете алмайсыңдар.
   — Неге?
   — Қазіргі Россия бұдан жүз жыл бұрынғы Россия емес. Қазір ол қазақ
жеріне әбден бауыр басып алған. Қаруы да, әскері де кӛп. Қазақ халқы қанша ер
жүрек халық болғанменен, Россия патшалығына қарағанда аждаһа алдындағы
кӛжек тәрізді, қалай жұтам, қашан жұтам десе де қолынан келеді. Сенің
ереуіліңе қарсы айына бес жүз солдат шығарып, он жыл күресу де, әлде бір
жолы он мың әскер шығарып бір айда құрту да — оған бәрібір. Сендер
кӛгендеулі қойсыңдар, қай уақытта сойып жегісі келсе ақ патшаның еркі. Дәл
бүгін Россия патшасы сенің кӛтерілісіңе шын мән беріп отырған жоқ, тентек
бала әрі ойнайды, бері ойнайды, сосын қояды деп ойлайды. Сені ол шын қауіпті
жау санамайды. Сондықтан хаттарыңа да жауап бермейді. Бәрібір түбі
жеңетініне оның кӛзі анық жетеді.
   — Ӛзім де солай ойлаймын...
   — Онда неге ұрыс аштың?
   Кенесарының кӛзі кенет жарқ етті.
   — Сонда сен маған бауыздағалы тұрған қой тәрізді үн-түнсіз ӛле ғой дейсің
бе? Жоқ, мен олай ӛле алмаймын. Жолбарыс қой емес. Ең болмаса жауына
шауып ажал табады. Егер мен Айшуақ, Құдайменді, Жантӛре, Уәли балалары
секілді үн-түнсіз Россия патшасына мойын ұсынсам, ертең үрім-бұтағым не
                                     143
дейді? Мені де сатылған кӛп сұлтанның бірі еді демей ме? — Кенесары кенет
шаршап кеткендей кӛзін жұмды, — қазір жеңіліп ажал табуға бармын, бірақ
ұрпақтарым алдында атымды адал сақтағым келеді.
   Жүсіп мырс-мырс күлді.
   — Үш жүздің басын қосып қазағымды жеке мемлекет етемін деген
арманыңыз үшін ұрпақтарыңыз алғыс айтады деп сенесіз бе?
   — Сенемін. Сол үшін жан беруге бармын. Әлде менің мұным қате ме?..
Менің ерлігіме ұрпақтарым қарғыс айтады деп ойлайсың ба?
   Жүсіп тіке жауап қайырмай ақырын күрсінді.
   — Меніңше Абылай ханның түсін Бұқар жырау дұрыс жорыған тәрізді.
   — Жоқ, — деді Кенесары кенет түнере түсіп, — Абылай атам Үш жүздің
басын қосып, қазақтың еркіндігін сақтап, жеке ел етемін деген хан. Оның түсіне
де осы халық тұрғысынан қарау керек.
   — Иә, сонда?
   — Абылай ханның алдынан қашқан арыстан — ол баласы Қасым тӛренің
кезіндегі халық. Оның ішінен шыққан жолбарыс — ол мынау менің кезімдегі
батыр жұрт. Бұл жұрттың жолбарыстай жүректі екені бәріңізге де аян... Бұдан
кейін, әлгі Сыздық тентегімнің ер жетіп, жауымен алысқан кезінде де қазақ
халқы елдігін де, ерлігін де жоғалта қоймайды... Кӛкжал қасқырдай жауына
талай шабады. Бірақ, қасқыр арыстан да, жолбарыс та емес, қанша кӛкжал болса
да ауыл-аймақтан ұзай алмайды... Одан кейінгі елім «сабасына қарай піспегі,
сақалына қарай іскегі» дегендей заманының ықпалына қарай түлкі болмасқа
амалы бар ма? Ал ол түлкі қулықты елімнен кейінгі ұрпақ бақа-шаян, құрт-
құмырсқа, жылан-кесіртке тәрізді кәкір-шүкірге айналады. Ол ол ма, Абылай
ханның осы бесінші ұрпағы кезіндегі осы құрт-құмырсқа, бақа-шаян, жылан-
кесіртке секілді жұрт, ертең осы менің ісіме қарсы шабады. Сондықтан қазір
халқымның уақтанбай тұрған жолбарыстай қажырлы кезінде армансыз
қимылдап қалуым керек!
   Кенесарының кӛзі қанталап, ақ сары жүзі күреңітіп кетті. Жүсіп баяу жауап
қайырды.
   — Бұқар жырау Абылай ұрпағының бесінші буыны уақтанып кетеді десе, ол
бір сәрі. Хан ұрпағы десек те, ол болжау бір тұқымға ғана жатады... Ал бүкіл
қазақты сондай болып кетеді деуге қандай себебіңіз бар? Егер себебіңіз жоқ
болса...
   Кенесары ӛзіне қарсы келген қашқын сӛзіне ашулана қалды.
   Ал ашу үстінде Кенесарыға қан тӛгу оңай шаруа екенін Жүсіп жақсы біледі.
Әйтсе де Кенесарымен біраздан бері талай тар жол, тайғақ кешуді басынан бірге
ӛткізген нәсілі ер жүректі жігіт тақа саса қоймады. Сабырмен сӛйлеп:
   — «Болғанда ашу пышақ, ақыл таяқ. Сол таяқ кеми берер жонған сайын»,
батыр ашуды ақылға жеңгізіңіз! Мен тұтас бір халық уақтанып, ер жүректігі
жойылып, илеген терідей болбырап кетеді дегенге сенбеймін... Тікенек шыққан
жерге тікенек шығады, гүл ӛскен жерге гүл ӛседі.
                                     144
   — Ал гүл жайылымын арам шӛп басып кетер болса не істеу керек?
   — Онда... отау керек.
   — Дұрыс айтасың. Ӛзіме ермеген ауылдарды шапқанымда мен де сол арам
шӛптерді отап жүрмін деген ойдамын. Бірақ ӛз саусағыңды ӛзің тегіс кесе
аласың ба? Оның да бір жауабы бар емес пе?
   — әрине.
   Кенесары күрсінді.
   — Ал жауаптан қорықсаң, жеріңді арам шӛп басып кетеді.
   — әйтседе, — деді Жүсіп. — Алмас наркескенді қанша бӛлшектесең де әр
бӛлшегі сол алмас қалпында қалады. Батыр елден батыр ер туады. Бірақ әңгіме
онда емес, басқада. Кӛп қорқытады, терең батырады. Сол кӛптің қорқытатынын
алдын ала болжаған қарт Асан Қайғы да түсінген. Қол бастаған ақылды, батыр
Кенесарының қалай ұқпайтынына таң қалам. Россия империясы қазір Қытай,
Қоқан, Хиуа, Бұқардан анағұрлым күшті. Және қазақ жерінің дені қолында.
Түбі, әрі кетсе бір елу жылда бүкіл Сарыарқа, Сыр бойы, Маңғыстау, Үстірт,
Жетісудың бәрін бауырына басатыны сӛзсіз. Сонда не дейсің? Кім күшті болса,
жұрт соның сӛзін сӛйлейді. Ал күшті кім? Ақ патша! Ол ӛзіне қарсы сойыл
кӛтерген Кенесарыны мақтай ала ма? әрине, мақтамайды, жамандайды. Патша
жамандаған адамды Абылай ұрпағының бесінші буыны да жамандауға мәжбүр
болады. Ӛйткені кімнің қолында күш болса, ӛзгенің соның сӛзін сӛйлеуі ӛмір
заңы, қоғам заңы. Тек бұл қасіреттен құтылудың бір-ақ жолы бар. Ол жол — уақ
халықты қанаушы патша үстемдігін Россияның ӛзінде жою. Ал ол күн қашан
келеді? Міне әңгіме қайда! Оған дейін Абылай хан атаң тәрізді патшаға
бағындым деген сӛзбен кӛз бояп, қазақ елінің тәуелсіздігін сақтатып, жеке
мемлекет етемін деуің, құр бос қиял. Ондай еркелікті қазіргі заман кӛтермейді.
   Кенесарының ашуы сәл тарағандай, бірақ әлі де қабағы қатыңқы.
   — Дегенімізге жете алмайтынымызды біледі екенсің, бізге неге қосылдың?
Далаға тастай алмай жүрген жаның бар ма?
   — әрине, тастай алмай жүрген жаным жоқ, — Жүсіп ақырын күрсінді, —
тәуелсіздік үшін күресудің не екенін мен жақсы түсінемін. Ӛз жұртымның
басынан ӛткен қайғылы хал... Ал сендерге жаным ашиды. Қолымнан келсе
ақылымды айтып, жәрдемімді беремін бе деп едім... Бірақ оным болар емес.
   — Неге? әлде біз дұрыс ақылыңды тыңдамадық па?
   — Жоқ, айып сендерде емес. Кӛтерілістеріңе қосылғандағы ойым, екі
ұлттың жақындасуына дәнекер болу еді. Жерінен, тәуелсіздігінен айырыла
бастаған қазақ халқының қанының босқа тӛгілмеуін арман етіп едім. Бірақ ол
ойым қолға түспес сағым екен. Батыс Сібір генерал-губернаторы князь
Горчаков та, Омбы облысының бастығы граф Талызин де сендермен
бейбітшілік бітім жасар түрі жоқ. Олар қазақ даласын тек қана мылтықтың
күшімен алып, бейшара елді табанының астына салуды кӛксеп отыр. Мұндай
жағдайда талас қан тӛгіспей шешілмейді. Қазір қазақ халқының басына ең бір

                                     145
ауыр күн туғалы тұр. Ал мұндай жағдайда мен сендерді қалай тастап кете
аламын? Бір кемеге міндік, ӛлсек бірге ӛлеміз.
   Иосиф Гербурт Кенесарының сырын анық білмейтін. Оны сұлтан болса да
ұлт бостандығы қозғалысының қолбасшысы деп қана ұғынатын. Кенесарының
жан аямас қаттылығы, кӛзсіз ерлігі бәрі тек елінің еркіндігін аңсап патша
отаршылық қиянатынан құтылу тілегінен туған ерекше қасиеттері деп түсінетін.
Осынау шоқша сақал, шегір кӛз, ақ сары адамның ел мүддесінен шығу арқылы
жетпек болған жеке басының мақсаты да бар екенін аңғармаған. Ал Кенесары
болса, тоқсан тілектің түйінінен жаралған адам. Оның мінезі де, ішкі дүниесі де
сала-сала, онда Абылайдың ақ туын құлатпай ұстайын деген арман да бар, бір
руды емес, бар қазақты билесем деген баққұмарлық та мол, атадан әкеге, әкеден
балаға мұра боп қалған ӛзге сұлтандардан алмақ кек те жүректе сақтаулы,
соңынан ерген жұрттың құрметіне бӛленсем деген сезім де күшті. Осының бәрі
бір Кенесарының басында. Ал Иосиф Гербурт оны тек отаршылыққа қарсы
күрестің қолбасшысы деп қана ойлайды. Ол Кенесарының жүрегінің қалай
соғатынын кейде мүлде түсінбейді. Бұл түсінбестіктен Жүсіп-Иосиф Гербурт
тек екі жыл ӛтіп, Кенесары ӛзін хан деп атағаннан кейін арылды. Оған дейін...
Ол Кенесарыға ӛзінің ойын ақтарыла айтып келді. Қазір де сол адал кӛңілін
ашып отыр. Ал Кенесары болса тек тыңдауда.
   — Жоқ, — деді Кенесары кенет басын жоғары кӛтеріп, Гербурт сӛйлеп
болған кезде, — болашақ ұрпақ кімнің айыпты, кімнің айыпсыз екенін ӛзі тауып
алар, ал біз ӛз борышымызды ақтауымыз керек. Қазақта «Алпыс күн атан
болғанша, алты күн бура бол» деген мақал бар, зорлыққа мойын ұсынар жайым
жоқ, ӛмірім жеткен жерге дейін алысып ӛтем!
   Сұлтанның алған жолынан қайтпасын Гербурт анық сезді. Ішінен аяп та
кетті. «Халқы үшін жан қиюға шешінген екен, күші жетпес аждаһамен алысып,
елін де, ӛзін де қан етуге бел буынған екен. Мұны апаттан аман алып қалар
қандай жол бар?»
   — Батыр, бетіңізден қайтпауға белді бекем буынған екенсіз, алдыңыздан
жарылқасын, — деді Жүсіп, бірақ тағы да айтар бір кеңесім бар. Батыс Сібір
губернаторы сіздің тілегіңізді орындамайды және ӛзіңізді жазым етпей
тоқтамайды. Олармен арамыз тым әріге кетті. Жоламан мен Иман батыр
шақырып отыр ғой, мүмкін Торғай, Ырғыз ӛзендерінің бойына ауысқан жӛн
болар?.. Соңғы кезде Орынбор мұжықтары қатты толқуда, бізге ақ патшамен
күресуге сол жақ қолайлы тәрізді. Оның үстіне ӛзімізге қаншама тың елді
қосамыз. Арқа қазақтары бір жағынан ру бастықтарының дегенінен шыға алмай
және патша солдаттарымен жиі алысып, қалжырап қалғандай.. Бұ да еске
алатын жағдай.
   Жүсіп Кенесарының ойлаған жерінен шықты. Сұлтанның соңғы кезде күрт
ӛзгеруіне де себеп болған осы бір тілектен туған ауыр ойлар еді. Наурызбай мен
Ақбӛкен қосылар кезде Бопай Аманқарағай приказын шабуға тағы да кеткен-ді.
О жақтан жақында олжалы болып оралған. Сол күні Кенесарының ордасына
                                      146
келген. Қараӛткелді алар кезде, Тамыздың басында шабылған Шыңғыс,
Кенесары сарбаздары енді жортуылға шыға қоймас деп бейқам жатқан екен.
Бопай жоқ жерден қойға шапқан бӛрідей астан-кестеңін шығарыпты.
Қарындасы соны баяндап болды да «Науанжан мен Ақбӛкенді бекер қосыпсыз.
Ағаттық еткен екенсіз», — деген. «Неге?» деп сұраған Кенесарыға Ақбӛкеннің
Байтабынға кішкентайынан айттырған қалыңдығы екенін, біріне бірі кет әрі
еместігін, тек осынау аласапыран кезде жат жерде қосылудың ретін таба алмай
жүргендерін айта келіп «жиенінің қалыңдығын ініңізге алып бергеніңізді
Жоламан батыр қалай кӛреді. Бір шүйкебас үшін бір тайпы жұртты ӛкпелетіп
алып жүрмесеңіз нетсін. Серғазы ханның зорлығынан қашып келген Байтабын
бұ жақтан да қиянат кӛріп, бізден безер болса, бұған ӛзге жұрт не айтады?
Жоламан батыр не айтады?» деп жауап қайырған тәкәппар Бопай.
   Осы күннен бастап Кенесары күрт ӛзгерген. Орта жүз бен Кіші жүздің басын
қосамын ба деп қатты үміттеніп тұрғанында кӛңіліне күдік кірген. Қазақтың қай
батыры намысқа шаппаған? әрине, ел басқарған сұлтан Жоламанның да
қорлануы табиғи жәйт. Егер Байтабын Орта жүзден кӛрген қиянатын шағым
етіп барса, бүкіл Табын болып Кенесарымен жауласып кетуі ғажап емес. Қазақ
мұндайда үлкен тілекті, зор арманды жеке бастың мүддесіне де айырбастай
салады. Сонда не істеуі керек? «Байтабынды әлдеқалай жазым болды деп
біржолата кӛзін жойып жіберсе қайтер еді? әрине, Қараүлек мұны оп-оңай
орындар еді. Бірақ жаманшылық жата ма, бір күні болмаса бір күні шындық
шығып қалса не айтам? Оның үстіне жесір дауы тағы бар. Бұл қазаққа ажалдан
кем жоқтау емес».
   Кенесары Жоламан бастаған Кіші жүздің белді руы Табыннан қол үзгісі
келмеді, ал қол үзбеймін деп бір анадан туған, жанындай жақсы кӛретін
Науанының қойнынан сүйген жарын тартып алуға кӛңілі дауаламады. Ел
арасына бүлік салмау үшін Ақбӛкеннің ӛзін бір түнде жоқ етіп жіберуге тағы да
дәті шыдамады. Ал Кенесарының ойынша бұл қиындықтан құтқарар жалғыз
жол — осы екі жігіттің арасындағы Ақбӛкеннен құтылу... Бірақ ағасының сыры
ӛзіне мәлім Науанын қалай жұбатады? Егер ол жұбанбай қойса не істейді?
Наурызбай Кенесарының оң қолы, оң кӛзі — онсыз ол жарты жан емес пе?
Ойлай-ойлай келіп Кенесары Байтабынның кӛңілін табу, соның дегенін істеу
керек деген шешімге тоқтады. Сонда ғана екі ел бүлінбейді. Жоламан бастаған
жұрт та Кенесарының жасыл туының астына кіреді. Сұлтан осы шешімге
тоқтасымен енді Байтабынның оралуын күтуде болды. Жүсіптің мына ақылы да
Кенесарының түпкі ойынан шығып тұр. Әрине бір қыз үшін екі елді алыстатпау
керек және соңынан ерген Арқа елі мақұл кӛрсе Торғай, Ырғыз ӛзендері бойына
қарай кӛшу жӛн-ақ. Бүйту Кенесарының ақ патшамен алысу әдісіне де қолайлы.
Бір жерде ұзақ тұруға болмайды, Ұзақ тұрсаң патша әскерінің ӛзіңді қоршап
алуына мүмкіндік бересің... Ал қоршалдым дегенше шаруаңның біткені. Жоқ,
жоқ, қайткен күнде де жеріңнің кеңдігін пайдалану керек. Қыс Есілде болсаң,

                                     147
жаз Торғайда бол, қашқан түлкідей, аңдыған жауға із тастап, әр жерден бір
кӛрініп, қақпанына түспе...
   — Сібір генерал-губернаторының қолы жетер тӛңіректен кету керек, — деді
Кенесары, — бізді енді бұл арада зорлықтан басқа ештеңе де күтпек емес. Ел
болып бірігер күн туса, түбі қайта бір соғармыз. Қоңырқұлжа, Шыңғыс, Зілқара,
Жамантайларда қалған ӛшті сонда алармыз.
   — Дұрыс.
   Осы кезде бұлар ауыл жақтан ӛздеріне қарай беттеген үш-тӛрт кісіні кӛрді.
Кенесары бір қарағаннан-ақ тани кетті.
   — Байтабын батыр келген екен!
   Кӛзінде қобалжығандай болмашы бір сәуле пайда болды да, кенет жоғалып
кетті.
   Иә, бұл Байтабын еді. Жанындағылары Жеке батыр, Құдайменді, Таймас.
Бұлар қыр басына жетіп те қалды. Ӛзі жоқта Ақбӛкенді Наурызбайдың алғанын
Байтабын естіген тәрізді. Әзер жүріп келеді. Бетінде қан жоқ, сӛл жоқ, тістеніп
алған. Ал Кенесары жаққа тесіле қараған кӛзінде бір ғажайып қайғы тұна
қалған. Қарашықтары әдеттегісіндей ұшқын атып селт етер емес. Қабағы тастай
түйілген. Оң қолында садағы. Жақ ағашынан, ортан белінен ұстап келеді. Бұлар
Кенесарыға жете бергенде, кенет бір дүбір естілді. Жүсіп бұрылып қарап еді, аң
аулап қайтып келе жатқан Наурызбай тобы екен. Олар да Кенесарыны кӛріп, тез
аттарынан түсіп тӛбеге қарай беттеді. Алдарында Наурызбай, оның оң иығында
тұғырға қондырған «Қанды кӛз» аталған бүкіл елге әйгілі аппақ сүттей жібек
балдақты ақсұңқар...
   Кенесары мен Жүсіптің қасына бұл топ та асыға жақындады. Наурызбай
Байтабынды кӛрді де кенет тоқтай қалды. Байтабын Кенесарыға жақын келіп
қалған еді, тізе бүгіп сәлем берді.
   — Батыр, барып қайтқан сапарымның қиындығын айтайын ба, әлде елімнен
алыс жерде жүргенімде кӛрген қиянатымды айтайын ба? — деді.
   Кенесары жігіттің жүрек соғысын бірден түсінді. Бүркіт қанатындай жирен
қастары кӛзінің ортасына түйіліп:
   — Екеуін де тыңдайтын уақыт болар әлі. — деді ол жігіттің жүзіне тесіле
қарай, — алдымен бір ӛзара талас жәйді шешіп алалық... Байтабын, сені жұрт
мерген деседі... Шын мерген болсаң жүз қадам жерден ана Наурызбайдың
қолындағы ақсұңқарды атып түсірші!..
   — Батыр, оқ ақымақ келеді, ақсұңқарға тимей... — Байтабын Наурызбайға
жалт етіп бір қарады да сӛзін аяқтамай тоқтады.
   Кенесары кесімін пышақ кескендей тұжыра айтты.
   — Ақымақ оққа сен айыпты емессің!
   Наурызбай мен Байтабын арасындағы әңгімеге Жүсіп те қанық еді. Және
Наурызбайды Кенесарының жанындай жақсы кӛретінін де білетін. Сұлтан
сӛзінен туған інісін қанша жақсы кӛрсе де, ел бірлігін одан жоғары
бағалайтынын тағы да аңғарып қалды. «Ел бірлігі үшін соңынан ерген батыр
                                      148
інісін оққа байлау — құр ғана қатігездік емес, одан да жоғары, одан да биік
қасиет. Байтабынға: «Ақбӛкен үшін кеткен ӛшің болса, Наурызбайдан ал,
кегіңді қайтар, бірақ Жоламан екеуміздің арамыздағы жаңа бірлесіп келе жатқан
одақты бұзба деп тұрған жоқ па! Байтабын бұған не демек? Расымен
Наурызбайды оққа қияр ма екен?»
    Кенесарының ойын жалғыз Жүсіп емес, Байтабын да, Наурызбай да, қала
берді, қоршап тұрған жұрттың бәрі де түсінді. Осындай ерлік кесіммен
шешілмесе, Наурызбай мен Байтабын арасындағы жағдай екі елді жауластырар
қанды жанжалға айналып кететінін болжаған батырлар ара түсіп ештеңе демеді.
Ӛзге жұрт не айтарын білмей қысылып үн-түнсіз тұрған шақта Наурызбай кілт
бұрылып, жүз қадамдай жерге барып «Қанды кӛзді» тұғырымен иығынан сол
қолына қондырды да қырындай қасқиып тұра қалды. Ажал дәл осы сәтте
тепкелі келе жатқан қанды тұяқтай ыңғайлана берсе де міз бақпады. Тек
сұрғылт жүзі атып келе жатқан таң бозындай қуқылданып кетті.
    Байтабын да ұзақ күттірген жоқ, қабағын шытып сәл бӛгелді де, бір шешімге
келген адамдай тез оң жақ белбеуіндегі түйе тері қорамсақтан қозыжаурын
жебені алды да, оң қолындағы жақты кеуде тұсына кӛтере беріп садағына асыға
оқтап ойланбастан тартып қалды. Сол сәтте... Наурызбайдың созылған қолының
басында тұрған ақ сұңқар жалп етіп жерге құлады.
    Ақбӛкенінен айырған Наурызбайға қанша ашулы болғанмен, Байтабын
бақастықтан, намыстан ел бірлігін жоғары кӛрді. Кӛкірегінің кӛзі ашық жас
батырды Кенесары ӛзі келіп құшақтап баурына қысты да:
    — Байтабыным, шын мерген екенсің! — деді. — Бүгінгі маған кӛрсеткен
құрметің үшін қарамағымдағы елдің ӛзің таңдаған ең сұлу қызын ал.
    Қайғы, ашу жүрегіне шаншардай қадалып тұрса да бойды алған қам
кӛңілдікті ақылға билеткен Байтабын ілтипатпен басын иді де қойды.
    Жаңа ғана кенет қара түн келіп, сұрапыл дауыл жерге ұрып кетердей
қобалжыған Наурызбай айыбын кешірген Байтабынға қатты риза болып, жақсы
кӛрген сұңқарды бір жігітіне сол ӛлген жеріне кӛмуді тапсырды да (соңынан
осы тӛбе «Сұңқар ӛлген» тӛбе деп аталып кетті) ӛзі қыр басына кӛтерілді.
Байтабынмен қол алысып амандасты. Қастары түгіл, достарының қатты сӛзін
кешірмейтін ӛркӛкірек екі батыр жігіттің арасындағы махаббат таласы мен
намыс таласы осылай бітті.
    Бірақ ел бірлігін сақтауды інісі Наурызбайдан артық ұғынған Байтабыннан
Кенесары іштей кенет сескене қалды. «Қарашыдан шықса да хан тұқымына
бергісіз ақылы бар екен. Бұл қасиетін еске алу керек. Және мұндай жанды ӛзіңе
дос ете білген жӛн. Ал алда-жалда қарашылығы жеңіп, жолымыз екі
айырылатын күн туса тағдырын Қараүлек шешсін... Қасыңнан жау болып
кеткен ақылды батыр шабайын деп тұрған қалың қолдан қауіпті».
    әйтседе Кенесары қатар тұрған інісі мен Байтабынға сүйсіне қарап:
    — Байтабын батыр, — деді жылы шыраймен, — ал енді қиын-қыспақ, қауіп-
қатерден аман қайтқан алыс сапарың жайын баянда.
                                     149
   Байтабын бастан ӛткен оқиғасының бәрін тегіс айтып келді де:
   — Қоңырқұлжа жігіттерінен ұққаным, олар биылғы қысқа қатты
дайындалуда: Омбыдан да қалың әскер шығады деседі... Қыс түсе сарбаздар
ауыл-ауылдарына тарап, сіз қыстауда тӛлеңгіттеріңізбен қалған кезіңізде
ордаңызды шаппақ кӛрінеді, — деп сӛзін аяқтады.
   Жылдағы әдеті бойынша ол қыс түсе бар әскерін елді-еліне таратып, жаз
шыға қайта жинайтын. Биыл да сондай ойда еді. Бес мыңнан асып кеткен салт
атты жауынгерлерді азық-түлікпен, аттарын шӛппен қамтамасыз ету оңай ма?
Қыс кӛзі қырауда, ӛздері де бұл маңайға келіп орналасқалы жылдан асқан жоқ.
Жау ереуілшілердің әлсіз кезін дәл тапқан тәрізді. Егер Омбыдан солдат шығып
бес жүзге жетер-жетпес тӛлеңгіті, батыры бар сұлтан аулын қысты күні қоршар
болса, құтылып кету қиын. Арлан қасқырды аңшылардың омбы қарға қамап
соғатынындай, патша генералдары да бұдан ӛш алар кезін дұрыс кӛздеген екен.
«Жоқ, жоқ, олай оп-оңай қолға түсуге болмайды. Батыс Сібір генерал-
губернаторы әскер шығарып қысты күні ұстаймын деп жүргенде біз Орынбор
жаққа, Кіші жүз жеріне ауысып кетуіміз керек. Ойламаған жерден пайда болған
ереуілшілерге Орынбор соғыс губернаторы не қылады? Ол қамданып бізбен
айқасқанша қыс та ӛтер. Ар жағын тағы кӛрерміз. Мүмкін тіл табармыз. Ұлық
атаулының бәрі Горчаков секілді қанішер емес шығар...»
   Кенесары дәл осы арада жұртқа бұл ойын ашқан жоқ. Ол Байтабын шапқан
малды Ағыбай айдап келе жатқанын, Ожар екеуінің кӛштен бӛлініп жақсы
хабарды айтқалы бұрын жүріп кеткенін естіп болды да, жадырай түсіп тас
қабағын қайта ашып:
   — Біраз шаруа бітіріп қайтқан екенсің, кӛп-кӛп алғыс, — деді, — Ожар
осында ма?
   — Жоқ, ол жолдағы бір Қарауыл аулына бұрылып кетті.
   — Неге?
   — Онысын айтқан жоқ. Маған жүре бер деді. Шамасы әлі де тың тыңдамақ
тәрізді.
   Ожардың атын естігеннен-ақ Таймас елере қалған.
   — Қай Ожар? — деді ол кенет сұрлана түсіп.
   — Қубеттің Ожары.
   — Ол сұм бұл жақта қайдан жүр еді?
   — Омбы абақтысынан қашып шығып, Тайжанның қызымен бірге бізге келіп
қосылған, — деді Кенесары.
   — Марқұм Тайжанның қызы бар ма еді?
   — Орыс қолында күңдікте жүрген қызы бар екен. Әкелерінің жолдасы деп
Ожарға ерге шығыпты.
   — ә-ә!
   — Ожарды неге сұм дедің?..
   — Бұл бір ұзақ оқиға... Кенеке, соңынан айтармын, — Таймас
Наурызбайдың жігіттеріне қарады. — Тайжанның қызы қайда?
                                    150
    Шеткерірек тұрған жатаған қара жігіт жауап берді.
    — Осы ауылда. Анау шеткі ақ отау соныкі.
    — Япырмай, ә?..
    Бұл кезде күн де батып кеткен. Ымырт үйіріліп қараңғылық түсе бастаған.
Кенесары әлденені ойлап сәл тұнжырап тұрды да:
    — Байтабын мерген, алыс жолдан қайттың ғой, бір-екі күн демал, сосын
маған соғарсың, — деді, — сӛйлесетін шаруа бар.
    — Құп.
    Кенесары ауылға қарай беттеді. Ӛзге жұрт соңынан ерді. Тек Байтабын ғана
орнынан қозғалмай тұрып қалды.
    Кенесары ордасына келгеннен кейін Таймаспен екеуі оңаша отырып, ұзақ
сӛйлесті. Тайжанның жалғыз қызының әкелерін жауға ұстап берген адамның
қойнында жатуын екеуі де сұмдық кӛрді. Кісі жіберіп Алтыншашты ордаға
шақыртып алды. Таймас қинала отырып, уылжыған жас бала мінезді
Алтыншашқа күйеуі Ожардың кім екенін айтып берді. Бір ғажабы, жас
келіншек еңірей жыламады, «мені одан құтқара кӛріңдер» деп жалынбады. Тек
суықтан қалтырағандай дір-дір етіп, тостағандай мӛлдір кӛзінен екі-үш тамшы
жас домалап кетті. Осылай қозғалмай ұзақ отырды да, әлден уақытта барып,
керегеге кӛзін аудара шиедей қызыл еріндерін сәл ашып:
    — Ӛзім де сондай бір сұмдықты сезіп жүр едім, — деді. — Ағажан,
күмәніміздің бетін аштыңыз. Ал әкем мен Сейтен кӛкем үшін Ожар әлі маған
жауап береді. Оған кегімді жібермеске алдарыңызда ант етемін!
    — Қарағым, — деді бағанадан бері Алтыншаштың сұлулығы мен
ұстамдылығына таң қалып отырған Кенесары. — Кек алу — еркектің ісі, ақ
саусақтарыңды қанға малма! Тайжан мен Сейтеннің құнын ӛзіміз де аламыз.
    — Жоқ, — деді Алтыншаш тіл тартпай, — кӛкетайлар, бұл кекті ӛзіме
қалдырыңыздар!
    Талдырмаш жап-жас келіншектен Кенесары құр ғана қайсарлық емес,
әкелеріне деген бір мӛлдір таза сезімді байқап қалды.
    — Мейлің, — деді кенет ол, — тек қапы қалып жүрме.
    Ал Байтабын мана тӛбе басында үн-түнсіз отырып қалған-ды. Ӛткен-
кеткенді елестетіп, қиялы кӛк бетінде жүзген айдай ұзақ кезді. Сұлтан тұқымы
қараға қыз бермейді екен, Тіленшінің ерке қызы Дәметкенді Байтабынның әкесі
Қожыға қалай бергенін кім білсін, әйтеуір осы ел аузына іліккен жау жүрек
әкенің арқасында Байтабын да бұлаң ӛсті. Сол әкеден он жасында қалды. Содан
бері не кӛрмеді? Он алтысында ат жалын тартып мініп, нағашысы Жоламан
батырдың соңынан ерді. Қазір жиырма үште. Осы жеті жылдың ішінде ат
үстінен бір түскен жоқ. Талай қанды ұрысқа қатысты. Сан мәрте ажал деген аш
арыстанның аузында болды. Сонда... Осыншама шыбын жанын жүлдеге
тігердей бұған не жоқ? әлде малын, дәулетін, бағын қорғаймын деп жан таласып
жүр ме? Жоқ. Бар малы — астындағы жалғыз аты. Дүние-мүлік деген тіпті
ныспысымен жоқ. Әкеден қалған қазына — шешесі Дәметкен паналап отырған
                                    151
жалғыз қараша үй. Сонда бұл әлділермен неге жауласады? Байтабынды алыс-
жұлысқа айдаған екі арман. Бірі бота кӛз, оймақ ауыз Ақбӛкен. Бүкіл Кіші
жүзде ажарына жан тең келмес, айдай толықсыған сұлуды алу үшін Байтабынға
құр Жоламан батырдың жиені болу жеткіліксіз. Хор қызын тек періштелер ғана
құшады. Ал Ақбӛкен секілді сұлуға қол созуға жұрттан асқан дәулетің, немесе
кӛпке әйгілі атағың болу керек. Дәулет оңай қолға түспейді, ал атақ... Ол ер
жігіттің ӛзінің қолынан келер іс. Бақ уысқа сыймағанмен, атақ уысқа сыяды.
Жауыңнан жасқанбас батыр болсаң атақтың ӛзі келеді. Тек дұшпаныңмен алыса
біл. Байтабынның әйгілі жан болуын Ақбӛкеннің ӛзі де тілейтін тәрізді. Сол
себептен емес пе, бұның қосылайық деген тілегіне Ақбӛкен соңғы кезге дейін
«әлі ерте, сен ең болмаса жұрт аузына ілігетіндей халге жет», — деп келген жоқ
па? Қарадан шықса да Ақбӛкеннің хан қыздарының арманын кӛксейтініне бұл
жазықты ма? Бала жаста жақсы кӛрген албырт жүрек қыз кӛзіне қадірлі болып
кӛріну үшін оны кейде кӛзсіз ерлікке де жетектеген жоқ па? әрине сӛйтті. Тек
соңғы кезде ғана Байтабын қайнардай тӛңкерілген тұнық кӛзге кӛзі түсіп
кеткендіктен туған бұл арманның орынсыз екенін, қыз үшін ерлікке ұмтылуы
уақ әрекет екенін түсінді. Сол себептен де ӛзі соңғы уақытта Ақбӛкенге ӛзгеше
қарай бастаған жоқ па? Сүйген адамынан ерлік тілеген махаббаттың таза
махаббат емес екенін аңғарды емес пе? әрине сӛйтті. Шын жақсы кӛрген адам
бірін-бірі сол тұрған қалпында жақсы кӛреді. Ақбӛкендікі ӛзгеше арман, ӛзгеше
тілек. Мүмкін бала кезінде Ақбӛкен мұны шын ұнатқан шығар. Серғазының
ауылынан қашып шыққанында да Байтабын есінде болған шығар, бірақ
ӛзгермейтін жан бар ма, ерлікті, атақты қадір тұтатын қазақ дәстүрі мұны да
ӛзгерткен болар. Оны айыпқа санау қылмыс емес пе? Бұл жалған түсінік кейде
жұрт қадірлер есімді ардақтар Ақбӛкен түгіл, ӛмір бақи құлдықта ӛскен, тек
жоқшылықпен ғана кӛзін ашқан адамдарды да ӛзгертіп жатады. Ал сұлу жанды
Ақбӛкеннің, сүйген жарының әйгілі болуын жақсы кӛретін Ақбӛкеннің бала
жастағы сезімнен ӛзгеруі күнә ма? Күнә деген күнде де оған ренжіп, оған
ашуланып, ӛз ӛміріңді қор еткенде не түседі? Кім ренжиді, кім жылайды? Қасың
қуанып, досың ӛкпелейді. Тек сені тапқан анаң ғана кӛз жасын кӛл етеді.
   Ана! Атың қандай жақсы. Байтабынды батырлық жолға салған екінші себеп
осы ананың сӛзі, ананың тілегі емес пе еді? әрине, солай.
   Иә, сол адуынды қара кемпір еді ғой, бұл он алтыға жеткенде, Қожының кәрі
кертӛбелін алдына тартып: «Қарағым, ел шетіне жау тиді, найза ұстар ер-азамат
атқа қонып жатқанда Қожы баласының шешесінің жанында отырғаны келіспес,
әкеңнің атын жоқтатпай нағашыңның аулына бар», — деген. Иә, осы сӛзді
айтқан сол қара кемпір. Байтабынға осыдан кейін «ана», «ел», «туған жер»
деген сӛздер бір ұғымда болып кеткен. Оған туған жерін қорғаса — анасын
қорғағанмен бірдей. Елінің тәуелсіздігін қорғағаны — анасының тілегін
орындағанына пара-пар. Байтабын бертін келе, осы Кенесары тобына қосыл-
ғаннан бері ғана ӛзінің туған халқына, кір жуып, кіндік кесіп ӛскен жеріне
қандай қауіп тӛнгенін анық білді. Бұл қауіптен тек ел болып тізе қосса ғана
                                     152
құтыла алатынын да түсінді. Ол енді осы ел біткен біріксек деген тілекке
шыбындай жанын, бар тілегін бағындырды. Ӛзге сезімнің бәрін былай тастады.
Соның арқасында да Байтабын Наурызбай екеуін жауықтыратын қиянатын
кешті. Ер намысын ел намысына жеңгізді. «Қыз махаббаты деген алдыңнан
қаша жӛнелген қызыл түлкі емес пе, жете алмай қалсаң оған кім айыпты?
Халқың зары жүрегіңе шаншудай қадалған шақта, ӛз ойымдағым орындалмады
деп кӛңіліңді сезімге булықтырғаннан не түседі!?»
    Байтабын қиялы енді Ақбӛкеннен біржолата сусып, Алтыншашқа ауды.
Алтыншашты екі-ақ рет кӛрген. Бірақ кӛз алдында пайда болған сурет қараңғы
меңіреу түнде адасып жүрген шағында кӛрінген от тәрізді кӛңілін серпілтіп
тастады. Әйтсе де біреудің қосағы туралы ойлаудың күнә екенін Байтабын
жақсы біледі, сондықтан ойламайын деп Алтыншаштың бейнесін ӛзінен сан
қуды. Бірақ онысына ақылға бой бермес қиял деген асау күш кӛнбей-ақ қойды.
Жалғыз қалса-ақ Алтыншаш қасына жетіп келеді, сезімін еріксіз оятып, ӛзімен
бірге бір ғажайып жастық-шаттық дүниесіне ала жӛнеледі...
    Қазір де Байтабын осындай жағдайда еді. Ӛзі жерде, қиялы кӛкте. Ай бағана
туған, ел жата бастаған. Осы отырғаным жетер енді деп Байтабын орнынан
түрегеле беріп еді, кенет Алтыншаш бейнесі тағы да кӛз алдына тұра қалды.
«Мен келдім ғой, қайда барасың?» — деп күлкіге кӛмілген күміс тісін кӛрсете
еркелей тӛбе басынан жібермеді. Байтабын кенет бойын билеп ала жӛнелген
кӛңіл дауылын баса алмай, сезім кемесіне мініп, шаттық теңізінде жүзе берді.
Жас батыр осындай топ жарып ұлан-асыр қимыл етердей қуанышты жағдайда
отырғанда түнгі салқын жел әлдеқайдан кӛкірегін күйдірген арманына шипа
болар бір әдемі үнді жеткізді. Ынтыға тыңдай қалды. Қыз әні. Оқта-текте
шыққан дауыстардан тӛменгі тұста қыз-бозбала алтыбақан теуіп жатқанын
Байтабын бағана аңғарған. Бірақ қиялында пайда болған Алтыншашты айдалаға
жалғыз тастап кетуге қимай, қыз-бозбала қуанышына мән бермей ӛзімен ӛзі
болып отыра берген. Ал мынау ән, бұрынғы әндердей емес, жас жігіттің онсыз
да лепірген кӛңілін ушықтырып әкетіп барады. Бұл «Тӛбе басында неге жалғыз
отырсың, мен сені тастап кеттім ғой. Қазір алтыбақандамын, жет жылдам», —
деп бұйырған Алтыншаштың даусы тәрізді. Бұл үн май қарағай тастаған оттай,
жүрегіне бір жалын лап беріп, енді отырғызар емес. Ол Алтыншаштың даусын
әлі күнге дейін бір рет те естіген емес, ал мынау оған сол Алтыншаштың даусы
секілді кӛрінді. Жүрек солай жорыды. Естіп тұрғаны Алтыншаштың әні екеніне
жас батыр енді күмән келтірмеді. Соның үні деп бар сезімі, жаны, тәні ырық
бермей «жүр-жүрлей» бастады. Әйтсе де Байтабын орнынан қозғалмай «тек ән
бітіп қалмаса екен» деп тыңдаған үстіне құмарлана тыңдай түсті. Дауыс
шынында да ерекше еді. Әнші қыздың кӛмейіне тоқсан бұлбұл қонып алып,
толықси сайрағандай. Жалғыз шыққан ән қобыз, домбыра, қурай
дыбыстарының бәрінің сұлу ырғағын бір сазға түсіріп тынық түнді
әлдилегендей... Қыз үнінен біресе ӛзінің қызық дәуренімен қоштасқалы
тұрғандай қайғы естіледі, біресе жаныңды алмас қылыштай кекке қайрар жігер,
                                     153
ал кей шақта кӛңіліңе сая болар қуаныш толқиды... Бір адам бүкіл әлемнің бар
сұлулық бейнесін ӛз даусы арқылы ӛзгеге жеткізгісі келгендей... Ән бірде
асқақтап, кӛкті шарықтай, бір мезет жел құлпыртқан кӛгал шӛптің басындай
құлпыра түсіп, немесе жарды ұрған теңіз толқынындай күшейе қарқындап, ал
әлден уақытта барып, қара тасты әзер жарып шыққан тас бұлақтай ақырын ғана
сылдыр қағып әлсірей, мың бұралып жүз құбылды.
   Байтабын енді шыдап отыра алмады, алтыбақан жаққа жүре берді. Ән салған
шынында да Алтыншаш еді. Ол бағанағы Кенесары ордасынан шыққаннан
кейін, үйінде шыдап отыра алмай, алтыбақанға келген. Жастық деген бір
лаулаған жалын емес пе, жүректегі қайғыны да, Ожарға деген кекті де,
қорғасындай ерітіп, ӛзінің ыстық құшағына аймалай қысып, бӛтен дүниеге ала
жӛнелген. Алтыншаш дәл осы сәтте Ожарды ұмытып, құрбы-құрдастарының
қуанышына ере, алтыбақан тепті, ән салды. Қайғы кӛлкіген кӛңілді қызыл шоқ
жастықтың қызуына жеңгізді.
   Байтабын қыз-бозбалалардың жиынына жеткен кезде, Алтыншаш
алтыбақаннан түсті. Айлы түнде айдаладан пайда болған жас батырды кӛріп
Алтыншаш Байтабынның қасына келді. Ожармен бірге кеткен жігітті бірден
таныды. Қуанып қалғандай.
   — Сау-сәлемет қайттыңыз ба батыр? — деді ол Байтабынға жақындай.
   Күле қараған Алтыншаш Байтабынға хор қызынан бірде-бір кем кӛрінген
жоқ. Жастық мерейін, сұлу кӛркін жас батырға әдейі арнап ашқандай,
Алтыншаш та айлы түнде бозаңқы тартқан ақ бетін тақай, үлкен қарақат кӛздері
күлім-күлім етеді. Байтабынның жүрегі лүпілдеп, бар денесі күйіп-жанып
барады. Бойын билей жӛнелген жалын сезімді әзер басып:
   — Ӛзіңіз де амансыз ба, Алтыншаш, — деді, — Ожар аға бір шаруасы болып
жолдағы ауылда қалды.
   Келіншек сылқ-сылқ күлді.
   — Ағаңыз туралы қам жемеңіз. Жолын тауып қайтар.... Мен сіздің сау-
сәлемет келгеніңізге қуаныштымын... Жүрегім тым алаңдаулы еді.
   — Неге? — деді Байтабын сӛз астарына түсінбей.
   Бұл кезде Байтабынды қоршаған қыз-келіншектер қайтадан алтыбақанға
қарай беттеді. Алтыншаш пен жас батыр аз уақыт оңаша қалды.
   — Неге деріңіз бар ма, — деді күрсініп Алтыншаш, — жаныңыздағы
серіктеріңіз маған қауіпті кӛрініп еді.
   — Япырмай, сіз де солай ойлап па едіңіз...
   Алтыншаш пен Байтабын сӛйлесе келіп бірін бірі енді шын танығандай.
   Бойды билеген асау сезім қоя ма, таң сыз беріп келе жатқан шақта, ауылға
қайтқан қыз-бозбаладан ебін тауып бӛлініп, бұлар кейін қалды.
   Бір апта ӛте, шықтана бастаған қалың кӛденің арасында, екі жас бірін-бірі
аймалай құшақтап, жастық мауықтарын басты.


                                    154
   Күміс кеседей боп жарқырай туған Шолпан жұлдызы, сендер де мен тәрізді
әлем бетінде жарқырай түсіңдер дегендей, құмар құшағындағы екі жасқа алыс-
тан жымың қағып қарап тұрды.
   Байтабын бұл қылығын жүрегімді ӛртеген ләззат қуанышының қалауы десе,
Алтыншаш қастасқан еріме деген кектің алғашқы қайтуы деп ұқты.
   Осы бір бақыт түнгі кездескен екі албырт жүректің жібек жіптей нәзік
сезімдері бірте-бірте үлкен махаббатқа айналды.
   Ертеңіне, ел жатқан кезде Байтабын мен Алтыншаш осы арада тағы кездесті.
Арғы күнгі түндері де осылай ӛтті. Ожар келе қоймады. Біріне бірі құмарта
түскен екі жас, аңдыған кӛз бар екенін аңғармады. Күнде ел жата
Алтыншаштың қара шапанын жамылып қара түнде сай бойына баратынын және
оның таң сыз бере қайтатынын Ожардың оң кӛзі мен сол кӛзі Сәмен байқап
қалған. Ләззат қуанышына беріліп, тас қайнардай ыстық қандары бұлқысып
ойнаған екі жас мұны сезбеген. Күндегі кездесетін уақыттарын аңсай күтумен
болған.
   Сӛйтіп жүргенде арада он шақты күн ӛтіп кетті. Байтабын бүгін де дағдылы
әдетінше сайға барып Алтыншашты күтті. Бірақ келіншек келмеді. Түн ортасы
да ауып кетті. Ожардың әлі қайтпағанын білетін Байтабын, таңға жуық қалғанда
«Алтыншашқа не болды?» деп шыдай алмай ұрлана келіншектің үйіне қарай
беттеді. Үй маңында суытқан ат, не болмаса түнде келген кӛлік кӛрінбейді.
«Ожар әлі оралмаған екен» деп ӛз ойына сенген Байтабын ақ отаудың іргесіне
етпеттей жатып, үй ішіне құлақ салды. Аздан кейін ол әйелдің талмаусыраған,
қиналған даусын естіді. Бір сұмдықтың болғанын жүрегі бірден сезді. Атып
тұрып, есіктің ішінен ілген тиегін жұлып түсіріп, үйге кіріп келді. Байтабынның
бірден кӛргені, қара кӛлеңке үйдің ортасында теріс қарап тұрған Ожар болды.
Білегіне дейін сыбанып алған. Оң қолында жүзі суық ақ қанжар. Анандай жерде
тобылғы сапты жуан ӛрімді қамшы... Аяғының астында, үстіндегі кӛйлегі пара-
пара болған, ұзын қолаң шашы үйдің тең ортасына дейін жайылып, аппақ денесі
қан-қан боп етпетінен Алтыншаш жатыр...
   Ожар әнеукүні Байтабындардан әдейі бӛлініп қалған. Ол Таймастың бүгін-
ертең келетінін білетін. Таймастың Сейтен екеуінің сӛзін естіген-естімегеніне
кӛзі анық жетпейтін-ді. Сондықтан бір сыбыс білінгенше бой тасалағанды жӛн
кӛрген. Хабардар болып тұруды Сәменге тапсырған. Кӛрші ауылдың
қыстауында тығылып жатқан Ожарға сазды жердің сары жыланындай
сыбдырын білдірмей жүрген сары жігіт әнеукүні Кенесары мен Таймастың
Алтыншашты шақырғанын, Алтыншаштың олардан қатты жүдеп шыққанын, ал
қазір Байтабынмен кӛңіл қосып жүргенін жеткізген. Ожар ӛзінің
әшкереленгенін түсінген. Бірден Қоңырқұлжа аулына қайтып кетуге
Алтыншашқа деген ашу тұсау бола берген. Жансыз келіп оны ӛлтіріп, Кенесары
жасағынан біржолата қашуды ойлаған. Сол тілегін орындауға атын сайдың ар
жағына тастап, ел әбден ұйқыға кіргенде ұрлана үйіне келген. Бұл кезде
Алтыншаш жаңа ғана Байтабынға         жетпекші боп киініп жатқан-ды. Қатыны
                                      155
оңашада қолға түскен Ожар, оған тӛсегінің ірге жағына тығып қойған қанжарын
алуға мұрша бермей, іштен теуіп бірден есінен тандырып тастаған. Содан кейін
Алтыншаш кӛзін ашқан кезде аузына орамал тығып үнін шығартпай, Тайжан
мен Сейтенді қалай ұстап бергенін естіртіп, «Байтабынмен ойнас болдың» деп
қамшының астына алған. Ол Алтыншашты енді қанжармен бауыздамақ боп
тұрған мезгілінде үйге Байтабын кіріп келді. Мұны күтпеген Ожар, артында
тағы кісілер бар ма деп қауіптеніп сәл кідіріп қалды. Осы кідіру Байтабынға
жетті, ол атылған арыстандай секіріп барып, Ожардың қолындағы қанжарын
жұлып алды. Содан кейін екі батыр жігіт арыстан мен жолбарыстай айқаса
кетті. Байтабынның қолы Ожардың тамағына бұрын жетті. Ожар қанша
бұлқынғанмен, құрыштай берік қарулы қол босатпады. Қос қолымен Ожардың
ӛңешін қысқан қалпында Байтабын қатты да қалды. Тынысы тарылып, бойынан
қуаты қашқан Ожар әлден уақытта Байтабынның кеудесінен итерген қос қолын
босатып жіберіп, опырылған томардай дүңк ете құлады. Байтабын Ожардың
ӛңешін сол қолымен қыса түсті де, оң қолымен жерде жатқан қанжарды алып,
нақ жүрек тұсынан құлаштай ұрып сабына дейін кіргізді. Ентіге демін алып
аздан соң орнынан түрегелді. Ол енді ұшып барып Алтыншаштың аузына
тыққан орамалды жұлып тастап, кеудесіне қолын салды. Талықсып жатқан
келіншектің жүрегі баяу соғуда екен.
   Осы кезде адыр басына қызғылт нұрын шашырата тӛгіп кӛкжиектен күн
шеті кӛріне бастады. Аздан соң ӛрісі кең, шалғыны мол дала тойға дайындалған
қыз-келіншектей, қызылды-жасылды жаз аяғының гүліне бӛленіп, салтанатты
сәнімен шыққан күнді қарсы алды. Мӛңіреген сиыр, маңыраған қой, оянған
ауыл ӛзінің әдеттегі тіршілігімен жаңа ғана тыныш жатқан даланы у-шуға
бӛледі.
   Енді Байтабын ауылдың үрейленген қатын-қалашын, мал ӛргізуге ерте
оянған кәрі-құртаң кәрия-ақсақалдарын соңынан ерте, қанға боялған
Алтыншашты жас балаша екі қолымен бауырына қыса құшақтап ұзын қара
шашын жерге шұбалта, Кенесарының ордасының қасына келді.
   Сергек ұйықтайтын сұлтан даладағы у-шуды естіп, сырттағы күзетшілердің
хабарын күтпей, иығына қара құндыз ішігін іле сала асыға үйден ӛзі шықты.
   — Батыр, — деді Байтабын тізе бүгіп, Алтыншашты қолынан түсірмей, —
басымды алсаң мінекей, мен жаңа ӛз қолыммен Ожарды ӛлтірдім. Жазығы
болды.
   Кенесары сәл ойланып қалды. «Ожардың бӛтен де жазығы бар. Ӛлтіргенің
дұрыс болған. Бірақ сен де маған борыштар болуың керек».
   — Жақсы, Байтабын, кештім бір күнәңді, — деді сұлтан әлден уақытта.
   — Егер ол күнәмді кешсеңіз, — деді Кенесарының бетіне тіке қарап,
қуанышын әзер жасырып Байтабын, — Арқадан таңдаған қызыңды беремін
деген уәдеңіз бар еді. Таңдағаным осы Алтыншаш болсын, қиыңыз маған.
   — Қидық, Байтабын.

                                    156
   Адам баласының сан алуан қиын жағдайына еті үйренген Кенесары,
Алтыншаштың мұндай күйге қалай жеткенін сұраған жоқ, Байтабынның тілегін
орындады да, қайтадан ордасына кіріп кетті.
   Алтыншаш екі жетіден кейін жараларынан айығып, тӛсегінен басын кӛтерді.
Терісаққан мен Ұлытау маңын жайлаған қалың Алтай, Қарауыл, Тарақты,
Тӛртуыл, Қозған, Бағаналы болып жиналып, Алтыншаш пен Байтабынды ұлан-
асыр той жасап қосты. Ат шаптырылып, балуан күрес те болды. Бұл тойға
жорықтан қайтқан Ағыбай, Жекебатыр, Жанайдар, Құдайменді, Бұқарбай
қатынасты. Тойды Кенесары ӛзі басқарды.
   Кенесары кей жағдайда «Кӛппен кеңесіп пішкен тон келте болмас» деген
ескі қағиданы ұмытпайтын. Бұл оған тек дұрыс шешім табуға ғана емес, алда-
жалда түскен жолдары қауіп-қатерге апарып соға қалса, жалғыз ӛзі айыпты
болмас үшін керекті еді. Бұл жолы да сӛйтті. Той біткен түні жасырын кеңеске
үзеңгілес серіктерін, ӛзіне бағынышты ру басшыларын шақырды. Оларға Кіші
жүздің жеріне кӛшудің керектілігін айтты. Ақылдарын сұрады. Жиналғандар,
қара бұқараға туған жерден кетудің қиын екенін түсінсе де, бӛтен лаждары
болмағандықтан, күз кӛшуге кӛнді.
   Кенесары мәжілісті бітіріп далаға шыққанында таң құланиектеніп атып
қалған екен. Бірақ той әлі тарамапты. Тӛменгі сайдан қыз-келіншектердің,
бозбалалардың алтыбақан теуіп жатқан дабырлары, күлгендері, сӛйлегендері
тынық түнде сампылдап естіліп тұрды. Кенет бір қажырлы дауыс ырғақты әнді
шырқай жӛнелді. Кенесары тыңдай қалды.

Ұшар кӛлің, сағынып, қонар кӛлің,
әрқашанда, ер жігіт, туған елің.
Соның ғана жүрегін тебірентер
Қуанышың, шаттығың, қайғы-шерің...
Оны тастап кеткенде алыс жаққа,
Созған қолың жетер ме атақ, баққа?
Қанша жүйрік болсаң да, ӛгей жердің
Ӛз шабысы саналар арғымаққа...

   Ӛлең дәл ӛзіне арналғандай, Кенесары кенет тұнжырап кетті. «Иә, ӛз еліңде,
ӛз жеріңде сенің құның бӛлек. Ал бӛтен жақ бұны қалай бағалайды? Кӛсеміміз
деп соңынан ере ме, жоқ па? Шақыруын шақырса да, бұларды әлі Жоламан
қалай қабылдайды? Ӛз елі, ӛз жері...»
   Демек, «Тәуекел, не болса да барған соң кӛрерміз!» дегендей, Кенесары
қолын бір-ақ сермеді де, ӛз ордасына қарай беттеді.
   Осы тойдан екі апта ӛткен соң, жапалақтап ең алғашқы қар жауа бастады.
Дәл осы кезде оңтүстікке құлағы тігулі сұлтан Қаратауда ата-мекен жеріне ие
боп қалған азғантай Қоңыраттан бір жылы хабар алды. «Мәделіхан ӛгей шешесі
Ханпадшайым сұлуға үйленіпті. Ташкентке кӛзін тігіп жүрген Бұхар әмірі
                                      157
Қоқан ханының бұл шариғатқа жатпайтын күнәкар ісін шіркеу етіп Мәделіханға
бүкіл мұсылман қауымын қарсы қоймақ әрекетіне кірісіпті. Сірә, бұл айқас түбі
соғыспен бітетін шығар» деген. «Үр-рит соқ, үр-р-рит соқ, соқ! — деді екі ӛзбек
тӛбелессе азбан қошқарлардай маңдайлары жарылмай тоқтамайтынын білетін
Кенесары ішінен, — егер Бұхар мен Қоқан соғысар болса бірін бірі әлсіретпей
қоймайды. Міне дәл сол кезде Қоқаннан бүкіл Сыр бойын бӛліп алуға болады.
Бірақ ӛйту үшін ӛзің де күш жинауың керек. Ал күшті Кіші жүзсіз жинай
алмайсың».
   Кенесары осындай шешімге келді. Ол маңайына жиналған қалың әскерін
жаз шыға табысармыз деп ауылдарына таратты. Ӛзі үш жүз тӛлеңгіті мен
қасына ерген бес батырын алып, күздің қар аралас қара суығында Торғай мен
Ырғыз бойындағы Кіші жүз бен Қыпшақтың жеріне қарай кӛшті.




                                      158
ҮШІНШІ БӨЛІМ


І


    Орынбор әскери губернаторы граф Василий Алексеевич Перовский, жұмсақ
орындыққа шалқая түсіп, кӛгілдір кӛзін сәл жұмып, кең маңдайын ұзын
саусақты сол қолымен сипай тағы да ойға кетті. «Батыс Сібір губернаторының
қарамағынан кӛшіп келіп Кіші жүз ереуілшілеріне қосылған Кенесары
сұлтанмен тіл табуға қалай мәжбүр болып еді?.. Иә, иә, ол кезде помещиктердің
тепкісіне шыдай алмаған Орынбор ӛлкесінің басыбайлы қарашекпендері мен
казак-орыстардың түгелдей патша үкіметіне қарсылық кӛрсеткен қозғалысы
бас-талған еді ғой. Ол аз болғандай Арқадан Кенесары келіп Елек, Ырғыз,
Торғай бойындағы қазақ ауылдары тегіс ереуілге шықты емес пе... Орынбор екі
оттың ортасында қалмады ма. Екі отты бірдей сӛндіруге күш жетпеген соң, амал
жоқ, қазақ ереуілшілерімен тіл табуға мәжбүр болған жоқпыз ба?.. Онда да біз
емес, алдыменен Кенесары сұлтанның ӛзі бітім сұрады емес пе? Иә, иә, ӛзі
сұраған. Қалай деп жазып еді ол сонда хатында?» — Василий Алексеевич
елуден асып кеткеніне қарамастан, жас жігіттерше орнынан ұшып түрегеліп,
сұңғақ бойын тіп-тік ұстап, аяғын сыптай басып бұрышта тұрған темір шкафтан
бір папканы алып ішіндегі қағаздарды қарай бастады... «Міне, міне осы қағаз...
Бір мың сегіз жүз отыз тоғызыншы жылы яғни қазақша Доңыз жылының
наурыз айы делінген» Перовский енді аузын жыбырлатып оқи бастады —
«Атамыз Абылай ханнан бері біз орыс жұртшылығымен бір туысқан адамдай
тату-тәтті ӛмір сүріп келе жатыр едік, тек Сібір губернаторының адамдары маза
бермегендіктен, амалсыз соғысуға мәжбүр болдық... Ал сіздің жеріңізге
келуімізбен еш уақытта да Россияға қас болмағанымды айтқым келеді, және
менің осы сӛзімді жоғары жаққа жеткізуіңізді ӛтінемін»... Граф қағазды былай
қойып тағы ойлана қалды. «Россияға қазақтарды бағындыруда менің саясатым
әуел бастан-ақ князь Горчаковтікінен ӛзгеше болатын... Ӛлке бойынша
кӛтерілген орыс мұжықтарының қимылын еске алып, мен қазақтарды князь
секілді қылыштың күшімен емес, бейбіт жолмен бағындырған жӛн деп білгем,
сондықтан да Кенесарының ӛткен күнәсына кешірім сұрап, жаңағы хатының
кӛшірмесін Соғыс министрі Чернышев пен вице-канцлер Нессельроде мырзаға
жіберген едім ғой, — Перовский алдындағы папканы тағы ақтара бастады. —
Сол ресми хатым мына қағаз ғой. «Мәртебелі мырзалар, ереуіл ұйымдастырып
бас кӛтерген Қасым ұлы Кенесары сұлтанның осы жіберіп отырған хатынан,
егер патша ағзам оған кешірім істесе, оның бізге мойын ұсынып бағынатынын
ӛздеріңіз де кӛріп отырсыздар». Иә, осы хаттың аяғында бұдан былай қарай
Орынбор жеріне кӛшіп келген қазақтардың ісіне Сібір генерал-губернаторының
кіріспеуін ӛтінген едім мен. Солай деп князь Горчаковқа Соғыс министрі
                                     159
бұйрық та берген. Бірақ ол бұйрықты князь қалай қарсы алды? Князь ашуға
мініп маған хат жазған»... — Граф ақырын езу тартып күлімсіреді де
Горчаковтың хатын тауып алып оқи бастады. — «Орынборға жататын қырғыз-
қайсақтарды басқару осы уақытқа дейін менің ойламаған ісім. Бар мақсатым
Кенесарының қанқұйлы тобырынан ӛз генерал-губернаторлығымды аман сақтап
қалу болатын. Қырғыз-қайсақтарға кӛне замандағыдай бостандықтарыңды
қайтарып әперем деп сендіріп, ӛзінің ел тонаушылығын бүркей білген Кенесары
бүліншілігінің қаупі күшті. Осы себептен, оңай мал табудан гӛрі, ескі замандағы
еркіншіліктерін қайтарып алуды арман етіп, оның соңынан ергендер кӛп».
    Граф тағы ойлана қалды.
    «Орынбор Омбы емес. Мұнда орыс оқығандарының демократшыл тобы бар.
Кӛтерілген халықты Горчаковтай қанға батырсам, сол ӛзім сыйласатын, кейде
пікірімен санасатын орыс оқығандары не айтады? Олардың да ойын еске алу
керек. Түркістан тарихы жӛніндегі еңбектерімен әйгілі болған, ӛзіммен бірге
жұмыс істеп жүрген В. В. Вельяминов-Зернов, орыс түсінік сӛздігін жасаушы В.
Даль қазақтардың Россия империясының қол астына кіруі түбі прогресшіл жол,
сондықтан оларды қарудың күшімен емес, ақылмен бағындыру керек деген
пікірде емес пе... Бұл ойды осы Орынбор шекара Комиссиясының бастығы боп
кӛп жылдан бері қызмет істеп келе жатқан генерал-майор В. Ф. Генс те
қолдайды. Әйтсе де осы генерал-майор қызық адам, ӛзі Россия патшалығына
бағынбадың деп қазақтарға қарсы соғысады, сӛйтіп жүріп олардың жетім
балаларын үйіне жинап жетімхана ашады. Және жұрттан жасырып қазақтардың
тарихы мен этнографиясы жӛнінде еңбек жазады. Бұлар аз болғандай
Орынборға айдалып келген поляктың белгілі азаматтары да халықты қырғаннан
гӛрі ақылмен кӛндірген жӛн дейді. Осындай ойларын Мицкевичтің жан аяспас
досы, Орынбор музейін ашқан Томаш Зан да, шекара комиссиясында қызмет
істейтін дарынды ақын И. В. Виткевич те ӛткен жылы ӛзіме келіп ашықтан-
ашық айтты...
    Қарамағымдағы қазақ елін қанға батырып, ереуілін басқанда кӛңілдес
сырластарым, Петербургтағы белгілі орыс әдебиетшілері не айтады? Ӛзімнің
бауырым, белгілі жазушы Антон Погорельскийдің бетіне қалай қараймын? Бәрі
де қан тӛгуді жек кӛреді, менен бірден безбей ме?».
    Перовский тағы да тұнжырай қалды.
    «әйтсе де мен ӛз ойлағаныма жеткен едім. Россия патшалығы мен қазақ
елінің арасындағы қайшылық қай түрде бітетінін Кенесары да, мен де анық
білмегенмен, әзірге қан тӛгіс шабуылды екі жақ бірдей тоқтатқан едік қой...
Батыс Сібір шекарасындағы анда-санда бұрқ ете қалатын жанжалды есепке
алмасақ, Орынбор шекарасындағы бекіністер мен казак-орыс станицаларын
шабуын Кенесары біржола тоқтатты десе де болады... Оның есесіне патша ағзам
ӛткен қырқыншы жылы Кенесарының бар күнәсын кешіріп, амнистия берді...
Және айдалып, сотталып кеткен туған-туыстарын тегіс қайтарды...»

                                      160
   Граф бірдеме ойына түскендей орнынан түрегеліп темір шкафтан екінші бір
папканы алды.
   «Иә, иә, патша ағзам менің тілегім үшін ӛзінің бұрынғы указын бұзған жоқ
па еді? Ол указда...»
   Перовский Указға кӛз жүгіртіп оқи бастады. Бұл Бірінші Николай патшаның
бір мың сегіз жүз отыз сегізінші, қазақша Ит жылы мамыр айының бірінде
берген Указы еді. Онда «Қылмыстары үшін арестант роталарына жіберілген
қазақтар, мерзімді уақыттары біткеннен кейін де туған жерлеріне қайтарылмай,
әскер қызметіне жарайтын сенімділері солдатқа беріліп, ал ӛзгелері Иркут
губерниясына жер аударылсын», — деген.
   «Патша ағзам осы мейірімсіз Указына қарамай, — деді граф ішінен, —
Кенесарының ұсталып кеткен туыстарын, Уәлиханның үлкен баласы
Ғұбайдолладан бастап босатып берді... Бірақ Ғұбайдолла туған інісі —
Құсмұрынның аға сұлтаны Шыңғыстың еліне бармай, Кенесарыға келіп
қосылды. Неліктен? Патша ағзамның жақсылығын білмегендігінен бе, әлде
ӛзінің тоқал шешесі, Шыңғыстың анасы Айғанымға деген ӛштігін ұмытпағаны
ма?.. Айғаным демекші, оны осыдан жиырма бес жыл бұрын Петербургта кӛріп
едім ғой.. Марқұм Бірінші Александр патшаның туған күнгі тойында... Сол
тойға арналған балда сұлулық жағынан Айғанымнан еш әйелдің аспағаны әлі
есімде...             Оған             ӛзім            секілді         орыс-
тың жас офицерінің бәрі ғашық болып қалған едік қой». Граф әлденені есіне
түсіріп күлімсіреді. «Иә, сӛйткен сұлу Айғанымды қасқырдың қаншығындай тас
жүрек деп кім ойлаған. Хандыққа ӛзімен таласқан Уәлидің үлкен әйелінен туған
Ғұбайдолланы да, Уәлидің туған ағасы Сартайды да Сібірге жер аудартқан жоқ
па? — Перовский тағы күлімсіреді. — Алайда Бірінші Александр патшаның сол
тойын ӛмір бақи ұмыта алмаспын... Жетпіске таяп қалған Уәли ӛзі секілді кілең
ақ шашты шалдармен патша сарайының бір салонында карта ойнап отырғанда,
бидің дәл қызу үстінде. Айғанымды ӛз үйіме алып кетіп едім-ау! Ах, жастық
шақ, жастық шақ, сен қазір алыстағы ай тәріздісің ғой, сәулең бар, қызуың
жоқ...
   Ал сондағы марқұм Бірінші Александр туған күнгі балмен, қорғанышым
Бірінші Николай патшаның туған күніне арналған кешегі бал айырмасы қандай?
Жер мен кӛктей! Алғашқы балда қылыштың жүзіндей қылшылдаған офицер
едім, алдымда мен асатын сан қызық асқар белдер бар болатын, бар болашағым
мені күтіп тұр еді ғой... Ал кешегі балда ше?.. Шын қызығы артында қалған
кәрілікке бас ие бастаған жан секілді кӛрінген жоқпын ба, салтанатты сарай
бикештеріне... Айғаным тәрізді жас сұлуды оңашаға алып кетпек түгіл, патша
ағзамның кӛңілдесі жезӛкше Нинаның әзіліне әзіл қайтара алмай қалдым ғой...
Иә, иә, бәленің бәрі осы әзілден басталған жоқ па?.. Сӛйтті ғой».
   Василий Алексеевич тұнжырай ойға кетті. Расында ол ойланатын жәйттер
кӛп еді. Перовский Қоқанға ӛзі басқарып барған Доңыз жылғы сәтсіз
экспедициясының әуресінен құтылған соң, биыл азырақ дем алып кӛңіл
                                     161
кӛтерейін деп жазғытұрым патша ағзамның рұқсаты бойынша Петербургке
келген. Жастық шақ ӛткен жердің ыстықтығы қандай, осы тамаша астанада үш-
тӛрт ай серуендеп қалған. Енді қайтам деп тұрған кезінде патша ағзамның бір
қызының туған күні болып, соның балына қатынасқан. Балда қыдырып жүріп
Бірінші Николай императоры мен оның кӛңілдес әйелі, Петербургтың соңғы
кезде ауызға іліне бастаған сұлуы Нина Макеевскаямен кездесіп қалған.
Амандасып болғаннан кейін сайқал Нина:
   — Ах, патша ағзам, сіздің маған берген уәдеңізді орындамауыңызға Василий
Алексеевич те кінәлі ғой деп ойлаймын, — деп күлген.
   Патша сарайы әйелдерінің мұндай сӛзді астарсыз айтпайтынын білетін
Перовский дереу:
   — Ғафу етіңіз. Егер мәртебелі патша ағзам уәде берген болса, ол уәдені
орындау үшін Орынбор ӛлкесінің әскери губернаторы граф Перовский ӛз
жанын пида етуге бар, — деп басын иген.
   — Онда қалай болғаны? — Сұлу Нина сиқырлана күлген, — патша ағзам
маған осы тойға кӛйлектікке бұхар дүриясын алдырам деп арнаулы керуен
жібереді. Ал ол керуенді Ташкент түбінде соғыс ашқан сіздің Кенесары
сұлтаныңыз тонайды... Бұл айып емес пе?
   — Ол мүмкін емес. Кеше ғана хабар алдым. Бесінші сентябрь күні Кенесары
сұлтан ӛзінің Торғай ӛзенінің жағасындағы ордасында болатын.
   — Орынбордан Арал теңізінің жағасына дейін екі ай жүретін тек орыс
генералдары ғана, — деген Николай патша кекете, сәл қабағын шытып. Бұнысы
Перовскийдің Хиуа хандығына қарсы отыз тоғызыншы жылы шығарған
экспедициясының Арал теңізінің жағасына екі айда әзер барғанын бетіне салық
ету, — ал қырғыз сұлтандары Торғайдан тӛрт мың әскермен жеті-ақ күнде
Созаққа жетеді екен.
   — Ғафу етіңіз, патша ағзам, мен сіздің қалжыңыңызға түсініп тұрғам жоқ. —
Перовский басын ие түскен.
   — Қарамағындағы қырғыздардың не істеп жатқанын, патша генералдарынан
емес, генералдары патшасынан білетін болған екен бұл бақытсыз Россияда. —
Николай патша қабағын түйе түскен. — Білмесеңіз айтайын. Сіз қорған боп
жүрген Кенесары сұлтан осы жылы жетінші сентябрь күні ӛзін хан деп жария-
лап, соның құрметіне бір жетіден кейін Қоқан хандығына қарсы Ташкент
түбінде соғыс ашқан.
   — Бекер болар... — деген Перовский сенерін де, сенбесін де білмей. Ӛйткені
жақында ғана ӛзінің орнында қалған генерал-майор Генстен хат алған. Хатында
ол адъютанты Герннің Кенесары ордасынан бірінші сентябрьде қайтқанын
жазып «Ол жақта бәрі тыныш, Кенесары бітімнің ең соңғы шешімін күтіп жүр»
деген.
   — Бекер! Ғафу етіңіз, қадірлі Василий Алексеевич, бүгін ғана Қоқан ханы
Шерәліден шабарман келді. — Николай патша соңғы кезге дейін ӛзінің сүйеп
жүрген губернаторын біржолата жермен-жексен еткісі келмеді. Енді ол жүзіне
                                     162
сәл шырай берді, — осы уақытқа дейін князь Горчаковтан гӛрі граф
Перовскийді жақын санасақ онымыз Кенесарыны сіз хан етсін дегеніміз екен
деп түсінбеңіз. «Бір патшалықтың ішінде екінші патшалық болуға мүмкін
емес». Және Индия, Ауғанстан, Орта Азияда ағылшындар мен біздің тілегіміз
қарама-қарсы келіп отырғанда, Бұқар, Қоқан, Хиуа хандықтарымен сауда-
саттықты, қарым-қатынасты бұзу Россия империясының саясатына жатпайды.
Мұны да ұғыңыз. Демек, Кенесары әңгімесін бітіретін уақыт жетті. Әр
губернатор ӛз бетінше саясат жүргізуден ештеңе ӛнетін емес. Сондықтан мен
бүгін Чернышев мырзаға Сібір мен Орынбор губернаторлары тізе қоса отырып,
биыл жазда Кенесары қозғалысын біржолата құртатын болсын деген бұйрық
бердім. Егер бұл міндетті орындай алмаймын десеңіз...
   — Бәрін де түсіндім, — деп Перовский басын ие түскен.
   — Түсінсеңіз, кӛп кешікпей Орынборға жүріп кетерсіз деп ойлаймын. —
Патша ағзам басын изеп қоштасты да, енді кідірмей, қасындағы сұлу келіншекті
қолтықтап кете барған.
   Нина Макеевская Соғыс министрі Чернышевтың Николай патшаға
жақындастырған әйелі екенін граф білетін. Ал сол Чернышевтың кӛптен бері
Перовскийдің орнына артиллерия генерал-майоры Обручевті қойғысы келіп
жүргенін де сезетін. Тек патша ағзамның ӛзі Перовскийді сүйейтін
болғандықтан «ауыстырайық» деуге бата алмайтын. «Чернышев ойлаған
мақсатына жақындап қалған секілді-ау» деді граф ішінен, патша ағзамның
сӛзінен ӛзіне кӛз қарастың ӛзгере бастағанын сезіп, «бір қатынға кӛйлекке деген
торқаның мезгілінде келмегені үшін бір елдің тағдыры ӛзгеше шешілуі керек».
   Перовский сол түні таң ата-ақ Орынборға аттанған да суыт жүріп кеше
жеткен. Келген бетінде-ақ Генстен болған уақиғаның анығын білген. Бүгін
қолданар шараны шешпек.
   Кенесары қозғалысын басуды ақылдаспақ болған Перовский қарамағындағы
аға сұлтандарға «тез жетсін» деп ат шаптырған. Ал барлық жағдайды толық
баяндауды генерал Генске тапсырған. Әскери губернатор бұл баяндамаға бір
тәулік қана уақыт берген. Қазір сол генерал Генсті күтіп отырған жайы бар.
   — әскери губернатор мырза, — деді есікті ашып хатшы-адъютанты аққұба
келген бала жігіт, — генерал майор мырза келді.
   — Кірсін.
   Ұзын бойлы, қошқар тұмсықты, ойлы, үлкен кӛзінде алтын пенснесі бар,
әскери адамнан гӛрі оқымыстыларға кӛбірек ұқсас Генс үйге кірді.
   Графтың кабинеті Горчактың кісі қабылдайтын бӛлмесіндей далиып жатқан
сұсты болмаса да, тӛрт бұрышты әжептәуір кең зал. Стол тұсындағы патша
ағзамның суретінен бӛтен әскери губернатор құрмет тұтатын Суворов, Кутузов
секілді атақты орыс қолбасшыларының ғана бір-екі тас мүсіндері бар. Жұмсақ
орындықтар, дивандар бәрі алтын түстес сары барқытпен тысталған. Қабырғада
Орынбор ӛлкесінің үлкен картасы. Бӛлме іші толған кітап. Бұрыштағы шкаф
ішінде де, стол үстінде де кілең былғары тысты жуан шығармалар...
                                      163
   — Жақсы жатып, жәйлі тұрдыңыз ба, Василий Алексеевич, — деді Генс қол
беріп амандасып, бұл екеуі кӛптен келе жатқан әріптес, серіктес адам бол-
ғандықтан араларында бәлендей ресми тәртіп сақтала қоймайтын, — жол соғып
тастаған жақ па екен?..
   — Жол соққанмен тӛсекте рахаттанып жататын кез болып тұр ма? —
Перовский езу тартып күлді де, тез орнынан түрегеліп, қабырғадағы картаның
алдына барды. — Уақытты босқа ӛткізбейік, генерал мырза, сіз маған алдымен
Кенесары сұлтанның қарамағындағы елдің қайсысы қай жерде, соны
кӛрсетіңізші.
   Генс бұрышта тұрған кӛрсеткіш таяқты алып сӛйлей бастады.
   — Бұл жаққа Кенесарының соңынан кӛшіп келген Ақмола және Қарқаралы
округтерінің әлке — Байдалы, Тыналы — Қарпық, Алшын — Жағалбайлы,
Қаракесек, Айтқожа — Қарпық, Тӛбе — Темеш болыстары Қарақұм мен
Аққұмның тӛңірегіндегі мына жайылымдар мен Жыланшық ӛзенінің Торғайға
құятын сағасына орналасты. Ал Баянауыл округінен келген Қозған, Қойлыбай
— Шағыр, Қаржас, Малай — Қалқаман болыстары мен Ақмола округінің
Тыналы — Қарпық, Торайғыр — Қыпшақ болыстарының қалған ауылдары
Бағаналы руымен қосыла, мына Қара Торғай ӛзені бойына жайласты. Осы Қара
Торғайдың жоғарғы тұсында, жұрт «Орда тіккен» деп атай бастаған жерде
Кенесарының ӛзінің аулы тұр. Отыз сегізінші жылы Кенесарымен бірге
кӛтерілген Орта жүздің Атбасар дуанына жататын мына Арғынаты Ұлытау,
Терісаққан, Қайрақты, Шойынды кӛл, Ақ кӛл маңын жайлаған қалың Алтай —
әлке, Алтай — Байдәлі, Тӛбет — Темеш, Тыналы — Қарпық, Айтқожа —
Қарпық, Қойлыбай — Алтай, Алшын — Жағалбайлы рулары біздің жеріміздегі
Алшынмен бірігіп кетіп отыр. Міне кӛрдіңіз бе, қанша жер екенін? Генс
картаның дәл ортасын қомақты етіп бір ойып ӛтті, — бұған мына Жайықтың
күншығыс жағындағы Жем, Елек, Ырғыз ӛзендері мен Жыланды, Мұғажар
тауларының бауырын қоныс еткен Кіші жүздің Табын, Тама, Шықылық,
Шӛмекей, Шекті, Тӛртқара руларын қоссаңыз ереуілшіл сұлтан қарамағында
Франция мен Италияға пара-пар бір хандық ел болады.
   Перовский картаға ойлана кӛз тастады.
   — Таң қалам, — деді ол сәл кідіре, — жайшылықта аулы бір қонып ӛтетін
жерге таласатын қазақ рулары, Сібірден қаптай кӛшкен осыншама елге қалай
қоныс берді?
   — Расында, бұл таң қалатын жағдай, — Генс ойлана жауап қайырды. —
Кенесарының күші де осында емес пе? Ол Россия империясының отаршылық
саясатын ӛмір бойы бытырап жүрген қазақ руларының басын қосуға пайдалана
біліп отыр.
   — Сондықтан да оны қазақтар хан сайлады демексің бе?
   — «Кенесарыны жетінші сентябрь күні хан кӛтеріпті» деген хабарды үш
күннен кейін мен де естідім. Сіздің атыңыздан арнаулы кісі жіберіп, «бұл рас
хабар ма?» деп сұрақ салғанымда Кенесары: «бекер» деп жауап қайырды. Бұл
                                    164
сӛзге мен сендім. Ӛйткені «Үш жүздің адамдары Кенесарыны ақ кигізге кӛтеріп
хан сайлапты. Торғай бойында ұлан-асыр той болып жатыр», — деп Қоқан
бейқам отырғанда ол тӛрт мың әскермен бір жеті ӛтпей Созақтан бір-ақ шықты.
Сонысына қарағанда «Кенесары хан болыпты» деген сӛз қулығы ма деймін. Не
болса да анығын Герн мырза біліп келеді, ол алдыңғы күні жүріп кетті.
   — Бар қазақтың басын қосатын ханың болдым демесе Созаққа неге барды?
   — Торғай правителі Ахмет Жантӛрин: «Кенесары Созаққа ӛз бетімен барған
жоқ. Ташкент құшбегіне қарсы бас кӛтерген Сыр бойын жайлаған Шӛмекей,
Тӛртқара, Тама рулары оны Қоқан хандығынан құтқаруды сұрап шақырып
отыр» дейді. Ал Сібір Таможный округінің бастығы: «Кенесары Қоқан жеріне
соңғы аласапыран кезде кӛшіп кеткен Россияға бағынатын қырғыз ауылдарын
қайтарып әкелуге ӛтті» дейді. Егер бұл хабарларға туған әкесі Қасым тӛрені
Қоқан ханы мен Ташкент құшбегісінің ӛлтіргенін еске алсақ, Азия елінің
дәстүрі бойынша Кенесарының жау жұртын шабам деуі таң қаларлық іс емес.
   — Кенесарының туыстарын ӛлтірген Мәделіхан мен Ташкент құшбегі
Бегдербек, Ләшкәрлар қазір жоқ. Онда Мәделіханның інісі момын Шерәліхан.
Ол бізге дос.
   Мәделіхан баяғы Ташкенде тоқал шешесімен кездескеннен кейін, бір жыл
ӛтпей үйленген болатын. Бұнысын кәпір ісі деп «Қасапшы Нұрасулла» атанған
Бұқар әмірі, биылғы жылы кӛп әскерімен кеп Мәделіханды бауыздап, ал сұлу
Ханпадшайымның күнтимесіне қорғасын құйып ӛлтірген-ді. Граф соны айтып
тұр.
   — Бұқар мен Қоқан хандығының арасындағы қастықты пайдаланып,
Кенесары елін босатып аламын десе осы кез ең ыңғайлы кез. Кенесарының
қимылы осыны кӛрсетеді... Ал ол Бұқар, Қоқан, Хиуа хандарының бірінің де
қол астына кіргісі келмейді. Олардың қазақ халқына жандары ашымайтынын,
ӛзін «бізге кел» деп шақырса, хандықтарын Россиядан қорғайтын алдыңғы шеп
етіп пайдалануды ғана кӛздейтінін Кенесары жақсы біледі. Сондықтан да
алдыңғы жылы октябрь айында Мәделіхан кӛп сыйлықпен әдейі кісі жіберіп,
Қоқан хандығына кӛш дегенінде, Кенесарының кӛнбей қалғаны ӛзіңізге аян. Ол
Хиуа ханы Аллақұлға да кӛнбеген. Бұл жағдайлар туралы біз октябрь айында
граф Нессельродеге арнаулы хат жазғанбыз...
   — Бәрі дұрыс. Кенесарының Қоқан, Бұқар, Хиуа хандарының қарамағы
түгіл, Россия империясының да қол астына кіргісі келмейтінін білемін. Оның
ойы Россия берген тыныштықты пайдаланып, Қоқан қарамағындағы қазақтарды
ӛзіне қосып алу. Сӛйтіп барып қазақ хандығын құру... Шамасы келсе Хиуа
ханына қарсы шығып жүрген Кӛтібардың Есетін де ӛзіне ерту. Бірақ Есет те,
Сыр бойының батыры Жанғожа да Кенесарының қол астында болғысы
келмейді. Олар «Ортақ ӛгізден, оңаша бұзауды» жақсы кӛреді. Кенесарыға Кіші
жүздің бәрі бірдей қосылмай отыруына да осы себеп...
   — Жанғожа бұл жолы Кенесарымен тіл тауыпты. Әйтпесе бес мың әскері
бар Созақ секілді күшті бекіністі, Кенесары екі мың әскерімен қалай алсын...
                                    165
   Перовский Генстің сӛзін бӛліп жіберді.
   — Патша ағзам тӛрт мың әскермен аттаныпты дейді ғой Кенесарыны?
   — Онысы рас. Бірақ мынау Шұңқыр құдық түбіне ат шалдырған әскерінің
арасында дизентерия ауруы пайда болып екі мыңдай жауынгері ұрысқа
қатынаса алмапты. Оның орнына Жанғожа батыр екі мың әскерімен келіп
қосылыпты.
   — Сӛйтіп олар Созақты алып па?
   — Алуға таяу дейді. Бүгін ұрыс басталғанына он күн.
   — Ғажап, — деді Перовский, — зеңбіректі, бес мың әскері бар мықты
бекіністі Кенесары тӛрт мың атты әскерімен қалай алмақ?
   — Қиянат кӛріп қорланған жұрт қашан да болса тәуекелшіл келеді. Бірі онға
татиды. Оның үстіне Кенесары секілді тәжірибелі қолбасшысы болса... — Генс
ойға шомғандай сәл кідірді, — Кенесарының Созақты алатыны сӛзсіз. Бекініс
қабырғасына шығатын жүздеген баспалдақ істетіпті. Ол баспалдақпен
ӛрмелейтін батырлар қазақ жігіттерінің арасында қашан да болса мыңдап
табылады.
   — Сӛз жоқ, батыр халық! — деді Перовский, — тек бастары бірікпейді. Ру-
ру боп үнемі таласады да жатады. Кӛрінгенге бағынуларының бас себебінің ӛзі
де осында... — Василий Алексеевич кенет картаға бұрылды. Есіне патша
ағзамның Кенесары Созаққа бір жетінің ішінде жетіпті, деген сӛзі түсті. Ол
картадан кӛзін алмай, — орта жолда Бетпақдала, атпенен осынау жерді олар
қалай бір жетіде алды? — деді.
   Генс күлді.
   — Бір жеті емес, бес күннің ішінде, Кенесарының жетінші сентябрь күні
Ұлытау маңында болғаны хақ. Оны хан сайлады ма, сайламады ма білмеймін,
сол күні Алашаханның қабірінің жанында сұлтанды қолдайтын рудың бар
ақсақал, билерінің жиналуы рас. Ал он екінші сентябрь күні ол аурудан сау
қалған әскерімен Созақтан бір-ақ шықты. Кенесарының күшінің ӛзі осы
шапшаңдығында, құлан, киік секілді туған даласының ой-шұқырын жақсы
білетіндігінде...
   — әйтсе де бес күнде... Перовский кенет картаға қайта бұрылды. — Сонда ол
қай жолмен жүрген? Бетпақдаладан құс болып ұшып ӛтті ме? Қазақтың Сырға
баратын ескі жолы мынау Балқаш кӛлі жағасы арқылы ӛтеді... Не болмаса
Қарақұмды басып отырады. Бірақ оған ат емес, түйе керек.
   — Кенесары бұ жолы Алашаханның бұдан тӛрт жүз жыл бұрын салған ескі
сүрлеуімен жүріпті. Оны маған кеше бізге хат әкелген бір сарбазы айтты. Егер
білгіңіз келсе...
   Перовскийдің есіне ақ патшаның ӛзінің Арал теңізіне екі айда жеткені
жайындағы кекесіні тағы түсті. Ол қабағын сәл шытты да, «кӛрсет» деп басын
изеді.
   — Біріншіден, ол бұл жорыққа басшы етіп Арқаның батырларын емес, құм
кешіп үйренген Шӛмекей, Табын, Тӛртқара руларының таңдаулы жігіттерін
                                    166
алған... — Генс картаның жанына келіп, оны ұзын кӛрсеткішпен шұқылай, сол
жорыққа дәл ӛзі қатынасқандай тәптештеп сӛйлеп кетті. — Олар мына Қара
Кеңгірдегі Алашахан мазарынан шығып, Ұлытаудан жүз отыз шақырымдай
жердегі Қара Жарға келіп түнепті. Одан Сарысудың құмайтты оң жағын
жағалап отырып, жиырма екі шақырымдай жердегі Таймас батырдың моласын
басып, қырық бес шақырым тұратын мына Қыз моласы деп аталатын тұсқа
келіп азырақ ат шалдырыпты.
   — Бұл ара шӛпке кедей, суға жарымаған жер секілді ғой?
   — Дұрыс айтасыз, — деді Генс, — қазақ жылқысы мұндай жерде де оттай
алады... Сосын жиырма жеті шақырымдай жердегі мына Сарт моласынан сәл
тӛменірек, Сарысудың Тасӛткел деп аталатын тұсынан әскер арғы бетке ӛтіп бір
түнепті... Таң ата қалың қол қайта кӛтеріліп Сарысудың сол жақ жағасымен
жүріп отырып, отыз шақырымдай жерде тұратын Қара Қыпшақ бейітіне келіп
тағы да ат шалдырыпты. Бұдан әрі кӛп кешікпей Кӛкжиде дейтін ӛркеш-ӛркеш
құмды ӛңір басталады. Бұл арада тақыр сордағыдай емес, ӛркеш-ӛркеш
шағылдардың арасындағы сай, ойпаттарда жүзген, жыңғыл, шеңгел, баялыш,
сексеуіл ӛседі. Кей жерлерінде биіктігі бес сажындай жиде ағаштары да
шоғырлана кездеседі. Анда-санда сұрғылт түстес кішкентай қояндар мен
ирелеңдеген шағын сұр жыландар кӛзге түседі. Оқта-текте үйірімен айдаланы
басына кӛтеріп сатырлай шапқан қара құйрықты да кӛруге болады. Осы
шағылдардың арасындағы жерді құлаш бойы қазсаң, тұщы су шығады. Осы
арамен Кӛкжиде қойнауынан отыз шақырымдай жердегі Жаман қорғанға
жетесің.
   — Бұл Қоқан хандарының қазақ жеріне салған алғашқы қорғаны ғой? — деді
Перовский ойлана.
   — Иә, — Генс әлденені есіне түсіргендей сәл кідірді де, қайта сӛйлеп кетті.
— Бұл биіктігі тӛрт, қалыңдығы бір жарым кездей, тӛрт бұрышты шым дуал.
Кӛлденеңі жиырма бес сажындай, ұзындығы да сондай. Дуалды қоршай
тереңдігі үш жарым, кӛлденеңі екі кездей ор қазылған. Бір кезде Қоқан хандары
бұл қорғанды қазақтардан керуен жолын қорғау үшін салса, соңғы кезде қазақ
ауылдарын шабу алдында тоқтайтын бекінісі еткен. Осы Жаман қорғанда бір
түнеп Кенесары қолы әрі қарай жүріпті. Бархандар бұдан әрі кішірейе түседі,
бірақ мал оты жоқтың қасы. Қазсаң әлі де тұщы су шығады. Жаман қорғаннан
Сарысудың сол жағын жағалай Қызыл жыңғыл арқылы отыз бес шақырымдай
жер ӛткеннен кейін Сандыбайға ӛштесіп Қара Кеңгірден кӛшіп кеткен Бәтеш
батырдың Телікӛлдегі қыстауының үстінен шығасың. Осы қыстаудан кейін,
жаз-ғы-тұрымғы қар суынан ғана пайда болатын, Сарысуға құятын, Боқтықарын
деген жылға кездеседі. Егер соның құмайтты жағасымен жүріп отырсаң, қырық
шақырымдай жердегі Айнамкӛл деп аталатын кӛгал шӛпті, қамысты Қарасуға
кездесесің. Одан әрі қарай Бетпақдала басталады.
   Генс сәл тоқтап, картаға қарады да:

                                     167
   — Ұмытып бара жатыр екенмін ғой. Жаман қорған мен Бәтеш қыстауының
арасында мынау Шұңқыр құдық деп аталатын үш құдық жатыр. Бұл
құдықтардың суы тұщы, мӛлдір, бірақ ішінде шылау шӛп кӛп. Оларда түрлі
микробтар, инфузориялар бар. Байтабын батыр бастап келе жатқан қол ыстыққа
шыдай алмай осы құдықтарға тоқтап су ішкен екен, шетінен ауырыпты... —
Ауырған әскерінің кӛбін Қызыл жыңғыл бойына қыстауға келген Найманның
Бағаналы еліне Кенесары қалдырып кетіпті.
   Генстің жас кезінде жағрафиялық экспедициямен осы араны сан кезгенін
білетін Перовский оның сӛзін бӛлген жоқ. Тек тыңдауда болды.
   — Бетпақдала алыстан қараған адамға, жан-жағынан он бес сажындай
биіктене кӛтеріліп бір тұтасқан қызыл күрең жар секілденіп кӛрінеді. Алғашқы
кӛрген кісіге ол бір түрлі суық, сұсты... — Тек ішіне кіргенде ғана аздап кӛңілің
орныққандай болады. Сӛйтсе де ұшы-қиыры жоқ тақыр адамның зәресін алмай
қоймайды, — деді Генс сӛзін қайта бастап, — осындай ешбір ӛсімдігі жоқ құм
мен тақырды басып жүріп отырсаң жетпіс шақырымдай ӛткенде Терісаққан
деген суы құмға сіңіп кеткен сайға кездесесің. Одан жиырма шақырымдай
жерде алдыңда Айдарлы құм сайы жатады. Бұл арада ошаған, түйе жапырақ
секілді аздаған ӛсімдік кездеседі. Дәл осы жерде Шыңырау деп аталатын терең
құдық бар. Суы мол. Бірақ Кенесары әскері бұл араға кідірмей, болдыра
бастаған аттарына түркмендерше қойдың құйрығын жегізіп...
   — Қу далада құйрықты қайдан алып жүр? — деді Перовский, — әлде бұл
арада ел бар ма?
   — Жоқ. Олар жүз атқа жүз қой таңып алып жүріпті... Содан Бетпақдаланы
кӛктей жүз жиырма шақырымдай жер ӛткенде кӛлденеңдей кездесетін Шу
ӛзенінің Бесқұлан деп аталатын ӛткеліне келіп тоқтапты. Ар жағында Сырдария
жері. Бірақ әлі де құм, әлі де тақыр. Суы ащы, шӛбі аз. Бесқұланнан он алты
шақырымдай жерде Ақжайықтан кӛлі бар. Бұ да ащы кӛл. Одан Иней мен Құлан
қабақ адырларын басып отырып он жеті — он сегіз шақырымдай жердегі мына
Қосқұдыққа келесің. Бұның да суы ащы, шӛбі мардымсыз. Қосқұдықтан отыз
шақырым барханды құмды басып отырып, мына сусыз Шұбар деген сайдың
бойындағы Жаманқұдыққа жетесің. Бұның суы сәл тұщылау, бірақ түйе болмаса
жылқы ішуге келмейді. Бұдан жиырма бес шақырымдай жерде Берді би моласы
бар. Бұл арада тұщы сулы кішкентай сай бар. Жағасында азын-аулақ ӛсімдік те
жоқ емес. Кенесары қолы Бесқұлан ӛткелінен кейін кідірмей жүріп отырып,
тоқсан шақырым құмды, шӛлді жерді күннің ыстығына қарамай бір-ақ күнде
алған. Осы кейде Берді би моласы, кейде Құл деп аталатын сайда ат шалдырып,
ӛздері түні бойы тынығып, таң ата ар жағында жиырма бес шақырым жердегі
Созақтың түбінен бір-ақ шыққан. Күн шықпай бекіністі қоршап алыпты. Созақ
датқасы Бабажан тіпті қаннен-қаперсіз жатса керек, бір нӛкері келіп «жау келіп
қалды, тұрыңыз!» десе, «Созаққа Кенесарыдан бӛтен жан бата алмайды.
Кенесары қайда, Созақ қайда!» деп жауап беріпті. Нӛкері: «Келген сол
Кенесарының ӛзі!» — десе, «Шырағым, жылағысы келген бала әкесінің
                                      168
сақалымен ойнайды. Ұлытауда хандығын тойлап жатқан Кенесары құс болып
ұшып келмесе, қайдан келеді, ойыныңды қой!» — деп ақырыпты.
    Перовский езу тартып күлді.
    — Ұлытаудан Созаққа дейін алты жүз шақырымдай құмды, шӛлді жерді бес
күнде ӛтіпті деген сӛзге Бабажан түгіл, мен де сенбес едім. Тек мұндай жүріске
күніне жүз жиырма шақырым жер алатын қазақ аты ғана жарайды.
    — Қазақ жігіттері ше? — Генс те күлді. — Алғашқы саяхатымда салт атқа
мінемін деп менің де артым ойылып қалған. — Генерал-майор қазір қазақ
ӛлкесін отарлауға келген жан секілді емес, қазақ жерін зерттеуге келген
қарапайым ғалым тәрізді. — Бірақ сол жолы мен бұл халықтың кӛп
этнографиялық материалдарын, ертегі, дастандарын ӛте кӛп жазып алдым... —
Кенет ол Перовскийге күлімсірей қарады, — сіз Шу ӛзенінің мына ӛткелін
Бесқұлан, ал мына тӛбелерді Иней, Қабан деп неге атайтынын естігеніңіз бар
ма?
    Орынбор шекара басқармасының бастығы генерал-майор Генстің соғыстан
кӛрі, тарихи, этнографиялық жағдайды сүйе әңгіме ететінін білетін Перовский,
іс жайында сӛйлесуге асығып тұрса да, оның кӛңілін қалдырғысы келмей:
    — Білмеймін, — деді, — бірақ білетін адамның сӛзін тыңдауға бармын...
    Қазір аңызын тыңдауға ықылас қойып тұрған осы жұмсақ мінезді кӛрінген
граф Перовскийдің, осыдан он екі жыл ӛткеннен кейін, қалың қолмен келіп,
қазақ даласын қанға батырып Ақмешітті алатынын кім білген! Генс
жолдасының ықыласына риза болып Бесқұлан туралы бұдан отыз жыл бұрын
жазып алған аңызын айтып берді.
    — Алашаханның жақсы кӛретін баласын тағы құлан үйірі басып ӛлтіріпті, —
деді Генс аңызды есіне түсіре, — қатты қапаланған әрі мейлінше ашуланған
хан, құлан біткенді қыруды бұйырады. Кімде-кім оларды қырып бітірсе соған
ғажайып кӛп сыйлық пен ең сұлу кіші қызын бермекші болады. Домбылақ деген
батыр ханның тілегін орындаймын деп уәде береді. Ӛзінің Иней, Қабан деген
жүйрік аттарын мініп құландарды қуады, қайда қашса да қоймай бейшараларды
қырады. Ақырында бес-ақ құлан қалады. Олар Шу ӛзенінен ӛтіп құмға қашады.
Осы құландардың Шудан ӛткен жерін Бесқұлан дейді. Құмға қуып шыққан
батырдың аттарының жете алмай зорығып ӛлген жерлерін Иней, Қабан деп
атапты. Ханның қызын алам деп құм арасында қаңғып ӛлген Домбылақ
батырдың моласы деп қазақтар Шудың теріскей жағындағы моланы кӛрсетеді...
Расында да бұл мола тым кӛне... Оған сенуге де болады.
    — Қазақ жерінде не кӛп, мола кӛп. Және бәрінің де аты бар. Жақсы кӛрген
адамын атаусыз тастамайды, — деді Перовский, — ӛлген соң бізге де жер атын
қояр ма екен? — Кенет ол қолын сілтеді, — мейлі, ӛлгеннен кейін не десе о
десін... Ал әзірге... тірі жүрген кезімізде патша ағзам алдындағы борышымызды
дұрыс атқаралық. — Енді Перовский сӛзін тұжыра сӛйледі, — ең алдымен
Бұхар ханы мен Қоқан ханының арасындағы соғысқа неге кірісті, сол жайында
Кенесарыдан түсінік сұраңыз. Ал Кенесарының бұл ісі Россия империясының
                                     169
оңтүстіктегі сауда-саттық жұмысына орасан зиян келтіреді. Сондықтан біздің
хатымызды алысымен Қоқан хандығына қарсы ұрысын тыйып, Россия жеріне
тез қайтатын болсын.
    — Бұған Кенесары сұлтан ренжімей ме? «Ӛз бетіммен қимылдауға
мүмкіндік бергілері келмейді екен», деп ойлап қалмай ма?
    — Ойласа ойласын. Бүйту ең алдымен Кенесарының ӛз басы үшін керек.
Россия патшалығына ӛз еркімен бағыну деген сӛз, ӛз еркіменен жауларынан
кек алу деген сӛз емес. Россия патшалығына бағыну, тек Россия мүддесін ғана
кӛздеп қана ӛмір сүру. Мұны Кенесары дұғадай жаттап алуға тиісті.
    — Жақсы.
    Генс сәл ойланып тұрды да, стол үстінде жатқан ӛзінің папкасынан бір
қағазды алып Перовскийге ұсынды.
    — Бұл не?
    — Менің хатыма Кенесарының жауабы.
    Перовский мен Кенесарының бітімге келгенін естісе де Батыс Сібір генерал-
губернаторы шекарадағы Кенесарыға жататын ауылдарды шабуын тоқтатпаған.
«Қасым тӛре қарақшылары Россияға бағындым деп құр алдап жүр, ал
дұрысында патшаға қарсы әрекетін күшейтуде», — деп соғыс министрі
Чернышевке арыз да еткен. Әбден ызаланған Горчаков ӛзінің бір хатында
Перовскийге: «Кенесарыны Сібір шекаралығынан мүлдем алып кет, не болмаса
маған оны ӛзінің ұясында құртуға рұқсат ет», — деп жазған. Бұған Перовский:
«Сұлтанды кінәлі деген қорытындыға келе алмаймын, ӛйткені ол Орынборға
қарағаннан бері, қол астымдағы жұртты ашуландырар ешбір іс істеп жүрген
жоқ. Оны ел тонады деген сӛз бір-екі казактың кӛрсетуіне ғана негізделген. Бұл
дүдамал куәліктер Кенесарының айыпты екенін дәлелдей алмайды» — деп
жауап берген. Бірақ Орынбор шекара комиссиясының председателі генерал
Генс анығына жеткісі келіп, «Горчаковтың сізге тағып отырған кінәсі рас па?»
— деп Кенесарыға түсінік беруін сұрап арнаулы хат жіберген.
    Қазір Генстің Перовскийге берген қағазы сол хатқа қайтарған сұлтанның
жауабы еді.
    Перовский қағазды алып даусын шығара оқи бастады:
    — «Патша ағзам берген манифестен кейін мен Россияға қарсы қол кӛтерген
емеспін. Бұ жағынан адал екеніме бір құдайдың ӛзі куә. Жауларым мені сіздің
алдыңызда қаралағылары келеді. Егер керек десеңіздер, үкімет алдында ӛзімнің
тіпті кінәсіз екенімді дәлелдеп шығуға бармын. Жауларым мені ӛте жек кӛреді,
менің сіздермен тату болғанымды кӛргілері келмейді», — Перовский қағазды
Генске қайтарып берді, Кенесары шынын айтып тұрғаны сӛзсіз. Бірақ жауы тым
кӛп... Түбі оның жазығы болмаса да жазықты етеді. Бұны тек князь Горчаков
қана емес, ең алдымен қазақ сұлтандарының ӛздері-ақ атқарып шығады.
    — Сондықтан да Кенесары сегіз адамды ӛзіне ӛте қас санайды. Алғашқы
жазған хаттарының бірінде солай деген..
    — Кім-кім сонда олар?
                                     170
   — Батыс Сібір генерал-губернаторлығына жататын Құдайменді ұлы
Қоңырқұлжа, Күшік ұлы Құлжан, Кішкентай ұлы Аққошқар, Жауғашар, біздің
Орынбор губерниясына жататын Жантӛре ұлы Ахмет, Жаппастың биі хорунжий
Жанғабыл, Жағалбайлы биі Күкір, Созақ датқасы Бабажан... Бұларды ол тек
қазақты Россия мен Қоқанға сатты деп жек кӛрмейді, ӛз бастарының қамы үшін
елге тым қаталдықтарын да еске алады. Және ӛзге сұлтандардай, байлардай бұл
сегізі Кенесары жағына шығып кӛрген емес, кӛтерілісшілердің шЇу дегеннен-ақ
табан тірескен жаулары. Әсіресе Қоңырқұлжа мен Ахмет.
   — Бұл екеуінің жан аяспас жау болатындары да түсінікті, Кенесары Батыс
Сібірдегі ереуілін Қоңырқұлжа аға сұлтан болып отырған Ақмола приказын
шабудан бастаса, Орынбор жерінде сұлтан-правитель Ахмет Жантӛриннің
еншісіне тиген Торғай, Ырғыз ӛзендерінің бойына туын тігіп отыр.
   — Кенесарының да тістескен жауы осы екеуі. Ӛзге сұлтандарды жек кӛрсе
де, ел бірлігін сақтаймын деп, немесе ӛз жағына тартуға тырысып онша тие
қоймайды. Ал бұл екеуінің атын естігенде... — Генс сәл езу тартты, —
Кенесары ӛз ордасында отырғанның ӛзінде де, қылышын қынабынан суырып
алады деседі кӛрген жұрт.
   — Тым ашулы екен. Түбі Кенесары бұл екеуінің басын жұтпай тынбас!
   — Мүмкін бұл екеуі Кенесарының басын жұтар?
   — Ол мүмкін емес. Кенесары ӛлсе, біздің қолымыздан, не Қоқан, Хиуа
хандығы секілді бӛтен жұрттың қолынан ӛледі. Қара қазақ қазақтың Россияға
бағынғаны тиімді екенін, түбі бұның прогрестік маңызы бар іс екенін қайдан
білсін, тәуелсіздігімізді, елдігімізді құртты, жерімізді алып жатыр деп қана
ұғады. Кімде-кім оның сол тәуелсіздігін, жерін Россияға, немесе Қоқан, Хиуаға
әперуге кӛмектессе, сол — қара халықтың жауы. Қоңырқұлжа мен Ахмет сол
жауының ең бастылары, реті келсе қазақтың екі жігітінің бірі оларды бауыздай
салудан тайынбайды. Осы Ахметтің әкесі Жантӛрені бір мың сегіз жүз он
тӛртінші жылы Кӛтібар батыр бастаған кӛтерілісте, ӛзінің артында келе жатқан
қарадан шыққан күзетшісі найзамен түйреп ӛлтірген. — Перовский сәл ойланды
да қайта сӛйледі, — ал Кенесары сол қара халықтың кӛбінің түсінігінше елінің,
жерінің қорғаны. Оны кӛзінің қарашығындай сақтайды. Сондықтан да қашқын
башқұрт Кенесары қарауылының бастығы...
   Перовский оның атын есіне түсіре алмай сәл кідірді.
   — Батырмұратты айтасыз ба?
   — Иә. Сол Батырмұраттың сұлтанға тӛніп келген қылышты жалаңаш
қолымен ұстай алуы — нағыз ерлік емес пе?! Бұндай жанқиярлық тек шын
берілген адамнан шығады. Ал мылқау құлы Қараүлек Кенесарының
жауырынына ӛрмелеп шығып қалған жыланды жалаңаш қолымен лақтырып
жіберем деп, күптей боп ісіп кетіп, бір жеті жатыпты. Бір білгір балгердің
емдеуінің арқасында әзер тірі қалыпты. — Перовский басын шайқады, — жоқ,
Кенесарыдай батыр, Махамбеттей ақын адамын халық сұлтандарына оп-оңай

                                     171
бере қоймайды. Егер Кенесары жау қолынан қаза табар болса, оның ажалы
басқа ұлттан келеді.
    Осы кезде Перовскийдің адъютанты есіктен кіріп:
    — Сұлтан-правитель Ахмет Жантӛрин, — деді, — сіздің шақыруыңызбен
келіп тұр.
    Орынбор әскери губернаторлығына жататын Жайықтың күншығыс жағын
басқаратын Жантӛре ұлы Ахмет, Жантӛре ұлы Арыстан, Айшуақ ұлы
Баймұхамед сұлтан-правитель Перовскиймен ауыз жаласқан дос. Олар
«Кенесарыны Орынбор жерінен қуу керек, егер ӛзіңіздің әскеріңіз жетпейтін
болса, біз жәрдемдесейік» деп сан айтқан. Бірақ бұған Перовский кӛнбеген.
Орынбор маңындағы мұжықтар кӛтерілген аласапыран кезде, қазақтармен
қырылысуды дұрыс кӛрмеген. «Россия империясына қараған қазақтарды, Ахмет
пе, Арыстан ба, Кенесары ма, қай сұлтан басқарса да, бәрібір, тек бізге бағынып
тыныш жүрсе болғаны емес пе», — деп ойлаған.
    Патша ағзам сӛзінен кейін Перовский кеше үш сұлтан-правительді шақыруға
мәжбүр болды. Қандай генерал болғанмен патша ағзамның жарлығын
орындамайтын құдіреті қайсы, егер соғыс министрі Чернышев «Горчаковпен
қосылып Кенесарыны құртыңдар» деп шын бұйрық беріп қалса, қолында сол
бұйрықты орындарлық қандай күш барын білгісі келген. Сұлтан-правительдің
шақырылған себептері де осы еді.
    — Арыстан мен Баймұхамед сұлтандар келген жоқ па?
    — әзір келген жоқ.
    — Онда Ахмет Жантӛрин кірсін.
    Үйге Ахмет кірді. Бұл бойшаңдау келген, кең танау, сүзеген бұқаның
кӛзіндей шатынаған үлкен кӛзді, қара сұр, орта жастан асыңқырап бара жат-
қан кісі. Иығында Россия әскерінің подполковниктік погоны бар. Орысша
оқыған, кезінде Орынбордағы Неплюевтың әскери училищесін бітірген. Ол
әскерше амандасып, қолын кӛтеріп есік алдында тұра қалды.
    — Подполковник Жантӛрин сіздің шақыруыңызбен келді, генерал мырза.
    — Жоғары шығыңыз, сұлтан-правитель.
    Бұлар қол алысып амандасқаннан кейін, Перовский бірден шақырған шар-
уасына кірісті.
    — Сұлтан Ахмет, сіз Кенесарының қазір Қоқан жерінде соғысып жатқанын
білесіз ғой?
    — әрине.
    — Кенесары Қоқан ханымен неге соғысып жатыр? Сіз бұл жайында не
естідіңіз? Мүмкін, Хиуа ханының ӛтінішін орындап, Бұхар ханын жеңіп бер-
мек пе?
    — Кенесары ондай ақымақ емес. Мәделіханды ӛлтіріп Нұрасулла Қоқанды
ӛзіне бағындырғаннан кейін Кенесары Хиуа ханымен Қоқандағы қазақ жерін
саған алып беремін деп астыртын сӛз жүргізген. Ондағы ойы Бұхар ханы
Нұрасулла тым күшейіп кетпес үшін Бұхар мен Хиуа арасын шатыстыру.
                                      172
Кенесарыға тартуға күміс ер-тоқымды арғымақ пен он бес мылтық жіберген
Хиуа ханы Аллақұл, Кенесары менің жағымда болады екен деп Бұхарға қарсы
соғыс ашты. Бірақ бұл соғыстың қызығын Қоқан кӛрді, Хиуа мен Бұхар
қырылысып жатқанда, биыл Қоқан қаласының адамдары кӛтеріліске шығып,
Қоқаннан бұхарлықтарды қуып, Мәделіханның туысы Шерәліні хан етіп
кӛтерді. Мұны кӛрген Кенесары Қоқан хандығын қайтадан күшейіп кеткенше,
Ташкент құшбегісінің қарамағындағы жеті мың шаңырақ қазақ аулын ӛзіме
қосып алайын деп, осы айдың он бесінде тӛрт мың қолмен Ташкентке қарай
аттанды. Менің хабаршымның айтуы бойынша, Кенесары қазірдің ӛзінде-ақ
Жаңақорған, Жӛлек, Ақмешітті басып алған кӛрінеді. Бұ күнде ұрыс Созақта
жүріп жатыр деседі. Кенесары босатқан кей қазақ ауылдары бері қарай кӛше
бастаған тәрізді.
   — Бұдан бізге келер қандай зиян бар? — деді Перовский Генске қарап, —
бір мың сегіз жүз отыз тӛртінші жылы Қасым тӛренің баласы Саржан Россия
империясы қарамағынан қырық мың үйлік қыруар елді алып қашса, бүгін
Қасым тӛренің екінші баласы Кенесары сұлтан сол қырық мыңнан Қоқан
хандығының қарамағында қалған жеті мың үйді кейін қайтарамын деп соғыс
ашуда. Бұл Россия империясының жеңісі емес пе?
   — Жоқ, бұл Кенесары сұлтанның жеңісі, — деді кенет тұнжырап кеткен
Ахмет, — қазір оның қарамағында Найман, Бағаналы, Арғын, Табын, Тама,
Шекті, Шӛмекей, Байбақты, Қыпшақ рулары бес мың ауыл, яки екі жүз елу
мың шаңырақ болса, оған Қоқан хандығынан жеті мың шаңырақ кӛшіп келіп
тағы қосылса қанша күш жиналғаны? Ал, Кенесары тірі тұрғанында Россияға
дос болмайды.
   — Неге?
   — Оның кӛксегені Абылайдың заманы. Бар қазаққа ӛзі хан болмақ!...
   — Жарайды, — деді Генс, — Кенесары хандықты кӛксесін, ал сонда... —
генерал-майор қабағын сәл шытты, — жаңа ӛзің айттың ғой, оның қарамағында
екі жүз елу мың үй бар деп, әр үйде тӛрт адамнан болсын... Сонда бір
миллиондай кісі бір Кенесарыны хан етеміз деп бізбен күреске шығып жүр ме?
Осыншама адамды қорқытып соңыңнан ергізе алмайсың. Жоқ, Ахмет сұлтан,
мұндағы әңгіме әлдеқайда тереңде. Әлгі миллион адамның ақ патшаға қарсы
наразылығы мен Кенесарының хан болсам деген арманы ұштасып жатыр.
Мұндай жағдайда біз Кенесарыны емес, әлде адасып, әлде шауып алады деп
қорқып сол сұлтанның соңынан еріп жүрген жұртты еске алуға тиістіміз.
Кенесарыны құртамыз деп миллион адамды құртуға болады ма?
   — Болады! Неге болмайды?! — деді кенет Ахмет қаттырақ дауыстап
жіберіп.
   — Ӛзіңмен бір туған қазағың болса да ма?
   — Мейлі. Қазағым болсын, шүршітім болсын. Айтқаныма кӛніп, айдағаныма
жүрмейді екен, қырып тастау керек!.

                                   173
   Генс оған ренжи қарады. Алдында тұрған адам, кенет генералға адам емес,
қан құмар қорқау секілді болып кӛрініп кетті. «Халықты босқа қырмау керек»
деп ұлтымыз бӛлек біз ара түскіміз келеді, ал мынау... Генс кенет Ахметке
«Халық сендей сұлтандарды неге жек кӛретіні енді түсінікті болды. Әкең
Айшуақ ханның баласы Жантӛрені халық ӛлтіріп еді. Байқа, Ахмет, сенің де
ажалың халық қаһарынан келмесін!» — дегісі келіп кетті. Бірақ Перовский
бұрынырақ:
   — Жарайды, біз мына генерал мырза екеуміз Кенесарыны ӛзімізге қан
тӛкпей бағындыруды жӛн кӛріп едік, — деді. — Егер ондай мүмкіншілік
болмайды екен, — күш жұмсауға да бармыз. Сонда Кенесары жасағын
талқандауға әлдерің жете ме?
   Қуанғаннан Ахметтің кӛзі жарқ ете қалды.
   — әбден жетеді. Кенесарыда қазір сегіз мыңдай атты әскер болса, мына біз
Жантӛренің сұлтан-правитель екі баласы Ахмет пен Арыстан үш мың жауынгер
қарсы қоя аламыз. Жантӛренің інісі сұлтан-правитель Баймұхамед екі мың адам
береді. Жаппас ұлы Жанғабылдан, Кенесарыға қосылмай қалған Ор бойындағы
Тӛртқара, Жағалбайлы руларының биі Күкір, Биғажаннан мың адамнан
шығады. Кенесарының қасы Қыпшақ биі Жаңбыршының Балғожасы мың сыпай
берсе... Сонда қанша болдық? Тоғыз мың ба? Бұған Орынбор әскери
губернаторы екі мың солдат қосса, құлшынып отырған Батыс Сібір әскерісіз-ақ
Кенесарыны биыл күзде жоқ етуге болады. Тек рұқсат етілсін.
   — Жақсы, — деді кенет Перовский, — ӛзге сұлтандар келсін. Кешке
кеңеселік. Жолдан шаршаған шығарсыз, әзірге тыныға тұрыңыз.
   Ахмет шығып кеткеннен кейін Перовский:
   — Кӛрдің бе, мәртебелі досым, — деді Генске, — қазақ жерінде феодалдық,
рулық дәстүрдің қандай мықты екенін? әр сұлтан, би қарамағындағы
руластарының жігітін ӛз солдаттарындай жұмсай алады. Қазақ та бір, қой да бір,
тек алдарына түсетін серкесі болсын!
   — Жоқ, — деді Генс қабағын сәл шытып, — қазақ дарынды халық, батыр
халық, әттең бақытсыз халық.
   Перовский жауап қайырғанша адъютант тағы үйге кірді.
   — Генерал мырза, — деді ол әлденеге сәл қызарып, — қазақтың тамаша екі
сұлу қызы келіп тұр. Кет десем, сізге кірмей кетпейміз дейді. Бірі орысша судай
біледі.
   Перовский мен Генс біріне-бірі қарады. Қазақ қызының орысша сӛйлеуі
екеуіне де таң дүние.
   — Кірсін, — деді Василий Алексеевич.
   «Қыз» деген сӛз жас кезінде бозбалашылықты басынан кӛп ӛткізген
Перовскийге жылы тиді ме, ол еріксіз жағасын жӛндеп, тікірейген сарғылт
мұртының ұшын сәл шиыршықтай әдеміледі. Генс пен Перовский біріне-бірі
қарап күліп жіберді. Жүйрік ат шаппаса да қырындайды деген.

                                      174
    Осы кезде үйге сәндене киінген екі қыз кірді. Бірінің басында сәукеле,
сонысына қарағанда жас түскен келіншек секілді. Үстеріндегі киімдері бай
қыздарынікіндей торқа мен дүрия болмаса да, кӛз тартарлықтай әдемі. Қызыл
шибарқыт қамзол, аяқтарында қызғылт кәкимә етік, ақ патсайы шытырман
кӛйлек. Келіншектің қасындағы қыздың басында қызыл түлкі үкілі бӛрік,
белдеріндегі күміс белбеу бұлардың Арқадан шыққандарын аңғартады.
    — Сау саламатсыздар ма, мәртебелі генерал мырзалар, — деді сәукелелі,
шашы жерге түскен келіншек. Қасындағы қыз орысша білмегендіктен ескі Арқа
дәстүріменен екі қолын кеудесіне апарып, басын иді.
    — Ӛздеріңіз де амансыздар ма, қарақтарым? — Генс бірінші болып аман-
дасты. — Қайдан жүрсіңдер! Аттарың кім?
    — Менің атым — Алтыншаш, жанымдағы қыздың аты Күміс. Кенесары
аулынанбыз, — келіншек орыстың таза тілімен түсінік берді.
    Қазақ қызының орысша осыншама әдемі сӛйлегеніне таң қалған Генс:
    — Орысшаны қайдан үйрендің? — деді.
    Алтыншаш әкесі Тайжанды атқаннан кейін қалай орыс арасына түскенінен
бастап, ең ақыры Кенесары батыры Байтабынға ерге шыққанына шейін
жасырмай, бар ӛмірбаянын әдемі орыс тілімен айтып берді. Орысша сӛйлеп
тұрған кімнің қызы екенін енді ұққан Перовский;
    — Бізде қандай шаруаң бар? — деп сұрады.
    — Құрметті генерал, сізді әділетті жан деген соң келіп тұрмын, — деді ол
кенет кӛзіне келген жасын сүртіп, — ӛткен жылы Кенесары сұлтанның айдалып
кеткен бар туыс-жақынына патша ағзамның амнистиясын алып бердіңіз... Менің
ондай үлкен тілекті сізден талап етер қақым жоқ, тек аяңыз деп ӛтінемін... Ең
болмаса Туринскіге жер аударылған аға-інілерім мен апа-сіңлілерімнің
амандығын білдіріп беріңіз...
    Генс кӛзінен жасы сорғалап тұрған келіншекті аяп, теріс бұрылып кетті.
    Ал Перовский:
    — Жаныңдағы баланың қандай шаруасы бар? — деді Алтыншаштың
ӛтінішіне бірден жауап бере қоймай, сылтауратып.
    Алтыншаш Күмістің де басынан ӛткен уақиғаны жасырмай тегіс айтып кел-
ді де:
    — Бұ да сіздерді әделетті дегенге, Қоңырқұлжа аға сұлтанның үстінен
шағым айтып келіп тұр. Осындай озбырлық істеген адам ешбір жаза тартпай
кете бере ме дейді. Әкесі әбдіуақитты да сол Қоңырқұлжа сыпайлары ӛлтірді.
    — Қандай айуандық! — деді Генс Күмісті аяп кетіп француз тілінде.
    — Иә, дала заңы айуандықпен шектес келеді! — деді Перовский де
французша жауап қайырып.
    Алтыншаш елең ете қалды. Ол французша да білетін. Алтыншашты
қызметші қыз етіп үйіне алған генерал-майор Фондерсон орыстың
ақсүйектерінен болатын. Олар үй-іштері боп кӛбінесе французша сӛйлесетін.

                                     175
Жетім                                қыз                             Алтын-
шашқа бес жылдың ішінде амал жоқ, жат тілді де үйренуге тура келген.
    Алтыншаштың елең еткенін аңғарып қалған Перовский:
    — Сен немене, француз тілін де білесің бе? — деді.
    Алтыншаш генералдардың ӛзара сӛздерінің куәсі болғысы келмеді.
    — Жоқ... — деп тӛмен қарады...
    — Онда неге елең ете қалдың?
    — Сӛздеріңізге түсінбеген соң таңданғаным ғой...
    — ә...
    Француз тілін білмеймін дегенінен Алтыншаш соңынан кӛп пайда кӛрді.
Генералдардың сан құпия сырларын естіп, Кенесарыға қарсы қолданылмақшы
шараларды күні бұрын біліп отырды.
    — Бұлардың ӛтінішіне қандай жауап беруге болады? — деді Генс
Перовскийге тағы да француз тілінде.
    — Мына келіншектің әкесі жӛнінде патша ағзамға жазып, не болмаса соғыс
министрі Чернышев арқылы бірдеме білуге болар. Ал Қоңырқұлжаға не
істейсің? Ол Горчаковтың қарамағындағы адам ғой... Қысқасы, ӛтініштеріңді
ақылдасып кӛрерміз деп шығарып салу керек.
    — Бұлар екінші рет қайта келе ала ма?.. Біздерді де алдамшы жандар екен
ғой деген ойда ӛмір-бақи кетпей ме.
    — Алдамшы жандар екенімізді бірден білгеннен кӛрі, соңынан білгендері
дұрыс емеc пе? — Перовский езу тартып күлді. — Ӛйткені бізге де, оларға да
жеңіл тиеді.
    — Жоқ, — деді Генс, — Бұлар екеумізді орыс генералдары деп сенім тұтып
келіп тұр. Мен бұларды сіз айтқандай алдап шығара сала алмаймын...
    — Сонда не істемексіз?
    — Азия ісі департаменті арқылы мына қыздың туыстарының қайда екенін
білуге тырысамын, ал Қоңырқұлжаны жауапқа тартуларын талап етем.
    Перовский тағы да күлді.
    — Россия кеңселерінің мұндай істе асықпайтынына әлі кӛзің жеткен жоқ па
еді? Бұл қыздар сенен жауап келгенше ауылдарында қартайып та ӛлер...
    — Ауылға барғаннан кейін бұл қыздардың қайтып келуі екіталай... Кӛнсе
осы жерде қалуларын сұраймын. Жауабын тездетуге тырысамын. Оның үстіне
бұл екеуі де менің жетімханама керек.
    Генс үйінде қазақтың жетім балаларына арналған баспана ашқан. Оларға
орысша-қазақша сӛйлей білетін тәрбиеші алуды кӛптен бері ойлап жүр еді.
    Генерал-майордың ойына түсінген Перовский:
    — Мейлің, ӛзің біл, — деп күлді.
    Генс қыздарға қарап:
    — Ӛтініштерің туралы тиісті кісілермен хабарласалық. Жауап келгенше
ыңғайлы кӛрсеңдер менің үйімде болыңдар. Қазақ балаларына ашқан жетімхана
бар, сонда қызмет істеңдер, — деді.
                                    176
   Алтыншаш сәл ойланды да, бірдемеге бел буғандай бірден:
   — Жақсы, — деп жауап берді.
   Келіншектің неге тез кӛне қалғанын Генс те, Перовский де түсіне қойған
жоқ. Оның ойын жанындағы Күміс те аңғармады. Бірақ ол біраздан бері сырлас
болып алған құрбысының кӛңілін жыққысы келмеді. Аз уақыт Орынборда бола
тұруды теріс кӛрмеді.
   Сол күні Генс қыздарды ӛз үйіне әкеп жетім балалармен таныстырды, кешке
таман бұлардың ісі жайында департаментке хат жазды. Және Перовскийдің
тапсыруы бойынша Кенесарыға да «Қоқан хандығына қарсы соғысты тоқтатып,
Орынбор шекарасына қайтып келіңдер» деген бұйрық жіберді.
   Кенесары бұл хатты он сегіз күн соғысып Созаққа кірген күні алды. Ол
келесі аптада қалың қолымен Ташкентке аттанбақшы еді. Амал жоқ,
айтқандарыңа кӛнем деген Орынбор бастықтарына уәдесі бар сол себепті Қоқан
хандығымен бітім жасап, кейін қайтуға мәжбүр болды. Бірақ Кенесары кейін
қайтуын қайтса да, ӛзінің енді ештеңеге еркінің жоқтығына іштей күйініп,
патша генералдарына кектене қалды.

ІІ

    Зиректік, ойшылдық, сезімталдық — ана сүтімен бірге бітетін қасиеттер.
Мұны адам сатып ала алмайды, егер жүрегінде осы бір қасиеттердің
ұшқындары болса ғана ӛмір, қоршаған қоғам оны не ұлғайта түседі, не ӛшіреді.
    Жасынан ӛнер мен ғылымды ӛнеге еткен Есіркеген тӛрт жыл Семейде
орысша оқығанда кӛп жағдайды түсінді... Әсіресе туған ел-жұрттың надандығы,
қамқорсыздығы жүрегіне шоқ тастап, мазасын ала берді. Бұл жәйттер
Есіркегенді құр қайғы, шерге бӛлеп қана қоймай, еліне қамқорлық етерлік жол
іздетті. Енді ол орыс халқының тарихына, мәдениетіне, ӛсу жолына үңіле
қарады. Ӛз елінің бұл халықтан қаншалық кейін қалғанын ойлана түсті.
Ойланған сайын, ортағасырлық мешеуліктен қол созуы қажетін, қыс қатты
болған бір жұттан соң-ақ дәулеті сарқылып шыға беретін, мал соңында ӛткен
кӛшпенділік тұрмыс-тан гӛрі егіс салатын отырықшылық ӛмірге қарай
икемденуі керектігіне кӛзі жете түсті.
    Есіркеген ӛз сана-сезіміне азық болар тағы да бір сырлы дүние ашты. Ол
сонау Орталық Россиядан қазақ жеріне жаңа қонысқа кӛшіп келген орыстың
қарашекпен мұжықтары мен ақ патшаға қарсы қол кӛтергені үшін Семей секілді
алыс бекініске жер аударылған декабристер — орыс офицерлері мен оқымысты
адамдарының қазақ халқына деген жанашырлық, достық кӛз қарастары еді.
Халық пен халықтың еш уақытта жауласпайтынын, оларды араздастыратын тек
үстем таптың қанаушылық саясаты екенін түсініп, оның жүрегінің түкпірінде
орыс халқына деген бір әдемі жылы сезім туа бастаған. «Халық пен халық тату
болса, ақ патша не істейді? Ал Қытай, Қоқан, Хиуа, Бұхардан қорлық кӛріп
басы қосылмай жүрген қалың қазаққа түбі тағдыры да, қайғы, қуанышы да бір,
                                    177
сүйеніш болар ел керек. Оған орыс жұртшылығынан жақын кім бар? әрі
мәдениетті, әрі қуатты. Достасса қорған бола алады? Бірақ сонда еліміздің
тәуелсіздігі не күйге ұшырайды. Мүмкін ел тәуелсіздігі де сақталар. Кенесары,
Ағыбайлардың түсінбей жүргендері бар шығар. Жоқ, сан айқастан ӛткен бұл
батырларды ел күйін түсінбей жүр деуге менің қандай қақым бар?.. Бұл бір
ақылға салатын жағдай».
    Осындай күйде жүргенде Есіркеген Семейдегі орыс мектебін бітіріп, қыс
келе Петербург кадет корпусына түсетін болды. Бұл бір мың сегіз жүз қырық
бірінші, қазақша Сиыр жылы еді. Оқуға қар жауа баратындықтан ол жаз шыға
ӛз аулына келген. Жүрегін кӛкейкесті арман торлаған, ел қамын ойлар жігіт —
ойпат үстінде ерте шығып, ерте солатын сарғалдақ гүл тәрізді, ерте пісіп, ерте
қартаяды. Сексеннен аттап селкілдей бастаған Масан қарт жиырмаға жаңа
ілінген немересінің ой сорған бозғылт жүзіне қарап, оның жанын жеген бір
кеселдің бар екенін бірден ұқты. Бірақ келген беттен тіс жарып бәлендей де-
меген.
    Немересі туған жерінің жасыл шалғынына әбден аунап-қунап мауқын басып,
құрбы-достарымен біраз ойын-сауық құрып, бабына келгендей кезде ғана бір
күні оңашада:
    — Қарағым, іште жатқан қайғы Ескендірдің қос мүйізі тәрізді, сыртыңа
шығармасаң кеселге айналдырады, — деді байсалды үнмен, — қабағыңның
шырынан ішіңе бір сарсудың байланғанын аңғарамын... Кәріге айтылатын сыр
болса жасырма, қолымнан іс келмесе, тілімнен ақыл келер... аянбан.
    Кӛпті кӛрген қарт атамен ӛзінің де сӛйлескісі келіп жүр еді. Есіркеген бірден
ақтарыла қалды.
    — Қайғым бар екені рас, ата. Ӛз қайғым емес, ел қайғысы.
    — Ел қайғысы! Лебізің жылы тиді. Ел қамын ойлар артымда тұяғым жоқ па
деп қынжылатын едім. Құдай тағала, мүсіркеген екен. Мұныңа да шүкір. Ал
сӛйле.
    — Тӛрт жыл қалада оқыдым, ата. Жас адамға тӛрт жыл тӛрт күнмен тең
ғой... Ал маған... Әлде мен сондай сарыуайымшыл болып тудым ба, тӛрт
жылым тӛрт жүз жылдай ұзақ соқты... Егер адам ойы теңізге айналар болса,
менің ойымнан бүкіл дүниені қоршаған тірі пенде жүзіп ӛте алмас мұхит пайда
болар еді...
    — Иә, айта бер... сонша ұшан теңіз мұхитта жүзіп не кӛрдің...
    — Халқымның сол мұхит суына парапар кӛз жасын кӛрдім.
    — Халқыңның кӛз жасын кӛру ғажап іс емес. Мен оны ес білгелі кӛріп келе
жатырмын. Кӛру бар да, кӛмек беру бар. Сол кӛз жасты құрғатар не жол
таптың?
    — Жол біреу-ақ тәрізді. Тіл мен діні бӛлек болғанмен, жері мен тағдыры бір
орыс жұртшылығымен бірлеспей бізге жарық сәуле жоқ секілді. Сары далаға ие
екенмін деп тағы құландай қысы-жазы кӛшіп жүре бергенмен ештеңе оңар емес.

                                      178
Бүйте берсе түбі надандық жеңеді. Біз де мәдениетке құлаш ұруымыз керек. Ал
мәдениет орыс жұртшылығында.
   — Оларда құр ғана мәдениет емес, қиянат та бар ғой, ұлым... — Қарияның
кӛзі кенет жарқ етіп бір ұшқын кӛрсетті де, қайта сӛне қалды. Ол енді жүдей,
ойлана сӛйледі, — әр жыраның ӛзінің бір күйкентайы болады. Сұрқия заман
бізді осылай сұрқия ойлы етіп жаратқан шығар. Асыл тастан, ақыл жастан,
мүмкін сенің айтып отырғаның дұрыс болар, бірақ ел-жұртың не дейді? Кәрі
қыран кӛре алмағанды, жас қыран іледі, тек айтарым: қанына тартпағанның
қары сынсын дейді қазақ. Аңшы қуған киіктей, сұм тағдырдан зәресі ұшқан
азғантай халқың бар, тек соның қарғысына қалма...
   — Халық кейде түсінбей де қарғамай ма? Кенесарыны біреу қарғайды, біреу
ардақтайды...
   — Дұрыс айтасың. Кенесарының жауы да кӛп, досы да аз емес. Кейде оның
қылығына мен де түсінбеймін. Ал саған түсіну тіпті қиын.
   — әйтсе де сол Кенесары ойына мен түсінгім келеді. — Есіркеген сәл
үндемей қалды да қайтадан сӛйлеп кетті. — Жаз аяқталып келеді, қар түсе
Петерборда болуым керек, — деді ол жерді шұқылай отырып, — Петерборға
Омбы арқылы баруға да болады... Орынбор жағымен де жететін жол бар...
   — Сонда осы арадан Орынбор аттанбақсың ба?
   — Иә, Қараӛткел дуанынан Атбасарға түсіп, ар жағында Қарақойын
Қашырлы арқылы Ырғыз құласам... Жолай Кенекеңе жататын елдерді басып,
ондағы жұрттың қандай күйде екенін ӛз кӛзіммен кӛрсем...
   — Ел күйінен ер арманын білу қиын емес. Бірақ бұл жолың тым қауіпті жол.
Петерборға оқуға бара жатқан Жамантай аға сұлтанның жігіті екеніңді сезіп
қалса, Кенесары адамдары сені тірі жіберері екіталай.
   — Ол қауіпті ӛзім де түсінемін, бірақ ӛз жолыңды таңдау үшін, әр тайпаның
кӛңіл мұңын анық білген жӛн ғой деймін...
    — әлбетте.
   Орынборға Кенесары ауылдары арқылы жүруді Есіркеген оқуға барам деген
күннен-ақ шешкен. Бұл жолды таңдауында ел күйін білуден ӛзге бір арманы
бар. Ол арманы — Күміс. әбдіуақиттың үй ішінің ол Кенесары жағына шығып
кеткенін сол жазда-ақ естіген. Бірақ олар тірі ме, ӛлі ме хабардар емес-ті.
Әсіресе Күміс жайын ӛте білгісі келетін. Қоңырқұлжаға ойда жоқтан ойыншық
болған осы бір аяулы замандасқа деген аяныш әйтеуір кӛңіліне маза бермейтін.
Кейде осы аяныш оны бір жылы тәтті сезімдерге де жетелейтін. Кенесары
ауылдары арқылы жүрсем, сол әбдіуақит үй іші туралы бір хабар естірмін деген
үміт, бүліншілікшілердің қолына түсіп қалармын-ау деген қауіпке бой бермеді.
Кәрі атасымен ел жайын, ӛзінің келешек арман жайын ұзақ әңгіме ете отырып,
ақыры Петерборға Орынбор арқылы жүрмек болып шешкен-ді.
   Енді міне, мынау сар даланы кезіп келе жатқан үш салт аттының
ортасындағы аққұба жігіт осы Есіркеген. Астында оқтаудай боп жараған күзен

                                    179
күрең. Басын шұлғып тастап, жіті басып аяңдағанда, екі жағындағы — шабдар
байтал мен кәртаң тартқан қаракӛк ат — желе түсіп, әзер еріп келеді.
   Есіркеген ауыл жігіттерінше киінген. Басындағы пұшпақ бӛркі мен үстіндегі
бұлғын жағалы лұқпан шапаны ауқатты үйден шыққанын аңғартқандай.
Жанындағы пұшық сары мен денелі ат жақты қара сұр жігіттің үстінде кедей
қолы жұпыны киім. Кең жеңді кӛне шекпен, қырқыла бастаған жеңіл елтірі
тымақ пен кӛне далбағай. Екеуінің сырт бейнесі, ортадағы ауқатты жігіттің жай
атқосшы серіктері екенін сездіреді. Бұл үшеуі ауылдан шықпай жатып,
Кенесары жасағы кездесіп қалса, сонау Ұлытау бойындағы Найман руындағы
нағашыларына бара жатырмыз деп айтуды келіскен. Есіркегеннің жанындағы
жігіттердің сырт пішіндері бәлендей кӛзге түсер болмағанмен екеуі де ӛнері
асқан жандар. Пұшық сары даусы кернейдің үніндей созылған әнші, қара сұры
жамбасы жерге тимеген балуан. Екеуінің борышы біреу-ақ Есіркегенді сау-
саламат Орынборға жеткізіп салып, қыс түспей Қарқаралыға қайта оралу.
   Қарқаралы жақтан шыққандарына бір аптадан асып кеткен. Қонақ десе
құшағын жая түсетін қазақ ауылдары, алыс жақтан «нағашылап» бара жатқан
жігіттерден қонағасын аяр емес, бір ауылға түстенсе, бір ауылға қонып,
Арғынаты баурын да кӛмкерлеп қалды. Жол енді осы арадан күнбатысқа кілт
бұрылады. Енді жігіттерге «нағашыларымыз» Жем, Ырғыз бойындағы Тама руы
деуге тура келді. Тоқтаған ауылдары бұған сенеді. Ӛйткені түрлері де,
астарындағы аттары да ұры-қарыға ұқсамайды және ағайын қуып жүре беретін
қазаққа «Жем, Ырғызда нағашымыз бар еді», — деген сӛз майдай жағады.
«Пәле, жиен болсаңдар, осындай алыстан іздейтін болыңдар», — деп оларды
қошеметтей түседі.
   Жол күнбатысқа қарай бұрылысымен-ақ бірден ӛзгере бастады, жаз
аяқталып, сарғылт тартып қалған. Арқаның кӛк шалғынының орнына қуаң
тартқан бидайық пен бозаң шӛп, ши мен шілең жиі кездеседі. Күн райы да
ӛзгеріп, енді жолаушылардың беттерін салқын жел ӛбетін болды. Бірақ даусы
қарлықпайтын пұшық сары жол қысқарсын дегендей жағы бір тынбайды. Біресе
күлдіргі ӛлең айтады, біресе қайғылы зар тӛгеді. Ал Есіркеген ӛлең айтқан
сайын                                                                    атын
тоқтатып қойып, қалтасынан қойын дәптерін алып әр ӛлеңнің сӛздерін, кім
шығарғанын, қандай жағдайда айтылғанын жазып алады.
   — Қайтесің пұшық сарының айтқанының бәрін қағазға түсіріп, — дейді оң
жағындағы қара сұр, — бұда не кӛп, ӛлең кӛп...
   — Үрім-бұтаққа керек, — дейді Есіркеген, — халық мұрасынан қымбат
қазына жоқ, бәрі қағаз бетіне түсірілуі қажет.
   Пұшық сары Есіркегеннің сӛзінен қанаттанып кетіп, кенет ер үстіне бір
жамбастай қоқилана отырып алды да, тағы да бір әнді шырқап кетті.

Бүлдірді ала ауыздық ел арасын,
Найза мен сойыл шешті дау таласын.
                                     180
Соншама ӛштескенде, бауырларым,
Тозудан, айтшы, басқа не табасың?

Ат тӛбеліндей аз қазақ
Бір-біріңді қырғанда
Қай мұратқа жетесің?!
Мойныңа бұғау онсыз-ақ
Түсейін деп тұрғанда.
Кімге ерлік етесің?

   Еcіркеген ӛлеңді естігенде түсі бір түрлі қуқылданып ӛзгере қалды.
   — Бұл кімнің ӛлеңі?
   — Атығай Ырым ақынның.
   — Қай жағдайда шығарған?
   — Ана жылы Атығай Қарауыл мен Алтын, Тоқа жерге таласып кӛп жігіттер
сойылға жығылғанда...
   Есіркеген одан әрі ештеңе сұраған жоқ. Ӛлеңді жазып та алмады. Кенет
қалың ойға шомды. «Ырым ақын?.. Мен естімеген ақын екен... Сірә, бай мен
батырды, би мен сұлтанды, ру бастықтарын мақтап күн кӛрмейтін жан болуы
керек. Ел арасында жүріп айтысқа түсіп жүлде алудан да алыс болар... қазақтың
ала ауыздық зиян екенін түсінетін мұндай сӛз шыққаны бір жақсы ырым екен...
Осылай жұртты оята беру керек. Бар келешек халқымыздың оянуында. Бар
ӛнерді соған салу дұрыс жол. Ел бірлігі — ел теңдігі. Бірақ «Мойныңа бұғау
онсыз да түсейін деп тұрғанда...» деген сӛзінде бір үлкен сыр жатыр-ау. Бұл
сӛзімен нені айтпақ? Ел болып бірігіп Кенесарыға қосылып, Россия патшасына
қарсы шық демек пе?.. Иә, солай сынды. Бейшара, біздің келешегіміз Россияға
қосылуда екенін білмей ме?»
   Сары пұшық кенет Есіркегеннің ойын бӛліп жіберді.
   — Мінекей ауылға да жетіп қалдық, — деді ол дауыстап жіберіп — бүгін
осында түнеп шығалық.
   Ауыл дегендері ылдидағы кӛл жағасында отырған отыз шақты үй болып
шықты. Табын руының бір бӛлегі екен. Жаз сонау Атырау теңізіне дейін кӛшіп,
қыс осы маңды қыстайды екен. Биыл алысқа кӛше алмай, Кіші жүз бен Орта
жүз жерінің ортасындағы Қызыл діңгек маңайын жайлап қалыпты. Себебін
сұрағанда, қонып жатқан үйлерінің иесі қаба сақалды қара шал:
   — Былтыр жаз құмда кӛшіп жүргенімізде малымыздың тең жартысын Хиуа
ханының сарбаздары барымталап әкетті. Қалған жартысын қыс түсе осы арадан
Қоқан сыпайлары шауып алды. Осы ауылда тіпті тігерге тұяқ қалмаған үйлер
бар, алысқа кӛшуге бізде қазір жағдай жоқ, — деді. Сӛйтті де ӛзінің
қонақтарына айран мен ірімшіктен басқа қонақасы бере алмай отырғанына
қысылғандай тӛмен қарап, — бұл үйде де бір сиыр мен үш ешкі ғана қалды.

                                     181
Алыстан келе жатқан жолаушылар екенсіңдер, қой сою керек еді, — деп
міңгірледі.
    Есіркеген шалды аяп кетті.
    — Қысылмаңыз, отағасы, барға мәзір, жоққа әзір... Біз ықыласыңызға да
ризамыз...
    — Иә, жоққа жүйрік жете ме, — деп шал ауыр күрсінді, — ренжімесеңдер
болғаны... Шабыншылықтан кейін бұл ауылдардың кӛтерілуі де оңай болмас...
Амал не, басқа түскен басбақшыл, құдай тән бергенге дән берем деген екен,
бізді де ӛлтірмес.
    Таңертең ертемен Есіркегендер жүрер алдында шал тағы да:
    — Дұрыстап қонақасы бере алмағандарымызға ӛкпелемеңдер, қарақтарым,
заман солай болған соң істерің бар ма, — деді мұңайып, — жедел жүріп
отырсаңдар сәске болмай Қаражыңғылдағы Алтай руының бай ауылдарының
біріне жетіп қаларсыңдар, біз бере алмаған қонақасыны сол ауылдан
ішерсіңдер.
    Есіркегендер жұпыны ауылды сырттай жүріп келеді. Кеше ымырт үйіріле
жеткендіктен байқамаған екен, кӛл жағасында отырған осынау отыз үйдің, ауыл
деген құр аты екен. Бір-екі түйе, он шақты сиыр болмаса, кӛзге түсер мал жоқ.
Ауыл иттерінің құйрығы қайқы болушы еді, бұлардың иттерінің де жүні
жығылып, құйрықтары салбырап кеткен. Есіркегеннің іші удай ашыды. «Сірә
балық аулап күн кӛреді-ау бұл ауыл», — деді ол ойға шома беріп.
    Қарттың түндегі сӛзін естігеннен кейін, ол түні бойы кӛз ілмей шыққан.
Қазір де сол ой шумағын жалғай түсті. «Жоқ, жоқ, қайткенмен де Россия қол
астына тезірек кіру керек. Сонда ғана бұл халықтың жаны қалады. Хиуа, Қоқан
құр малын ғана талайды ғой, ал Қытай ауына ілігер болсаң, еліңді біржолата
құртып жібереді. Есіркеген енді тарихқа кӛз жібере ойланды. — Бір мың жеті
жүз елу алтыншы жылы еді ғой, ӛзіме қарсы бас кӛтердің деп Қытай боғдыханы
әрі айбынды, әрі айбарлы мемлекет құрып, бүкіл Жоңғар ӛлкесін билеп отырған
Торғауыттардың миллиондай халқын қырып, Жоңғар мемлекетін тарихтан
мәңгі құртып жіберген жоқ па еді. Сондай хал қазаққа келмесін кім біледі?
Ежелден ӛштескен Қытай боғдыхандары, ӛз елін аямағанда бізді аяр ма? Жоқ,
жоқ, Россияға бас ию керек, сонда ғана ӛзге ел жандары бізді тонауды қояды».
    Бұл кезде күн де кӛкжиектен кӛтеріле бастады. Ұшы-қиыры жоқ қау жапқан
кең далада ұшқан құс, жүгірген аң кӛрінбейді, тек кӛде шӛпті қуалай бірен-
саран бӛдене жорғалап, күн шыққанға қуанғандай шегірткелер ғана
шырылдайды.
    Сәске кезінде құбыла жақтан жел тұрды. Жолаушылардың мұрындарына бір
жылымшы иіс келді.
    — Бұл не? — деді қара сұр жігіт, — мал қырып жатыр ма біреу? Қан иісі
тәрізді ғой мынау иіс...
    Есіркеген жауап қайырған жоқ, атын тебініп қап, алдындағы адырға қарай
шаба жӛнелді. Серіктері де аттарына қамшы басты.
                                     182
   Бұлар адыр басына шыға келді де, алдарында пайда болған кӛріністен
шошып кетіп, кілт тоқтай қалды. Дәл адырдың етегінде шие кӛмкерген тулай
аққан жіңішке ӛзен жағасында ақ боз үйі аралас қалың ауыл отыр екен... Бірақ
ауылдың сиқынан жан шошырлық. Дауыл соғып құлатқандай жапырая қалған
лашық, күрке. Шаңырағы жерге түскен ақ отау, қараша үйлер. Әр жерде сұлаған
ӛлік, оны қоршап жоқтау салған топ-топ әйелдер... Жылаған бала, ұлыған ит.
Бір топтан екінші топқа қарай ӛліктің басына құран оқуға бара жатқан бірді-
екілі ақ сәлделі молдалар кӛзге түседі. Ауыл шетінде бір қауым топ күрекпен
зират қазып жатыр. Кәрі-жасы аралас. Қазақ аулына таянғаннан-ақ елдің кӛркі
боп кӛзге түсетін үкілі қыз, сәукелелі жас келіншектің бірде-бірі кӛрінбейді...
Осыншама қалың елдің маңында мал дейтін мал да жоқ. Бірен-саран күлге
аунап шӛгіп жатқан түйелер мен бұзауларын ерткен он шақты сиыр жүр. Ері
мойнына кеткен екі-үш шідерлі ат оттауға қарай шоқаңдап барады. Ауылдың
жалпы кӛрінісі түнде ғана жау шауып кеткенін аңғартады.
   — Япырмай, бұл не сұмдық, — деді пұшық сары ішегін тартып, — мына
ауылды да жау шапқандай ғой.
   — Иә, — деді қара сұр күрсініп, — бұл ауыл да босағасы босаған ауыл
болды ғой.
   — Жоқ, шаңырағы құлап жерге түскен ауыл деңіз! — деді Есіркеген кӛзіне
келіп қалған жасын серіктерінен жасырмай алақанының сыртымен сүртіп,
сӛйтті де кенет атын тебініп қап, қазақтың ескі дәстүрімен «ой, бауырымдап!»
ауылға қарай шаба жӛнелді. Серіктері де «ой, бауырымға!» басып соңынан ерді.
   Есіркегендер бұл ауылда бір күн болды. Ӛліктерін қойысып келесі күні
жүріп кетті. Ауыл ақсақалы қобызшы Кәрібай деген шал бұлар келісімен болған
уақиғаны айтып берді. Бұл — Алтай руының Кенесарыға еріп Арқадан кӛшіп
келген бір аулы боп шықты. Бұрын кәзіргі Атбасар дуаны салынып жатқан
Есілге құятын Жабайы ӛзенінің маңын қоныс етіп келген екен. Ол араға бекініс
салына бастағаннан кейін қоныс іздеп амалсыз Кенесарыға еріп, осынау
Қыпшақ жерінің шетіне кӛшіпті. Кенесарыға ерді деген аты болмаса оған
бәлендей жәрдем бермепті. Тек қол ұшынан жалғасып, әскеріне қыс
соғымдарын, жаз қару-жараққа деген салығын тӛлеп тұрыпты. Биыл ғана біраз
жігіттері Кенесары сарбаздарына қосылыпты. Соған ӛшіккен бе, әлде осы ауыл
Кенесарының иек тірер тілектесі деп біреу-міреу кӛрсетті ме, әйтеуір Ор
қаласынан шыққан ақ патшаның бір топ «кәрі қылыш» жендеттері кеше күн
бата кеп ауылды шауыпты. Қаннен-қаперсіз жатқан ел, ауыл үстінен гүрсілдей
атылған мылтықтан шошып, қарсыласа алмай қалыпты. Жендеттердің ӛздері екі
жүздей адам екен, түні бойы істемегені болмапты. Әжетке жарайтын қыз
балалардың бәрін шетінен абыройын айрандай тӛгіп, осы ажарлы-ау деген жас
әйел, келіншектердің бірде-бірін сау тастамапты. Кеудесінде намысы бар
арашаға түскен жігіттер мен «ау, бұларың не?» деп ақылға салам деген ақсақал,
қарасақал біткеннің бәрін бүкіл жұрттың кӛз алдында оққа байлапты,
кейбіреулерін қылышпен шауып ӛлтіріпті. Мұндай қаза болған жанның саны
                                      183
отызға жуық кӛрінеді. Қан ішер жендеттер түні бойы дәрменсіз елге істерін
істеп, тек бүгін күн шыға ғана жүріп кетіпті. Бірақ құр кетпепті, ауылдың сұлу
қыз-келіншегі мен түбекте жатқан бар малын айдап әкетіпті. «Барлық Кенесары
жағына шыққандардың кӛретін күні осы. Бұл бұл ма, бүйте берсеңдер ендігі
жолы біріңді қалдырмай қырып тастаймыз», — деп кетіпті.
    — Бұл уақиғаны Кенесарыға естірте алдыңдар ма? — деді қара сұр қанын
ішіне тартып.
    — Түнде ауылды шауып жатқанда кісі жібергенбіз. Жер арасы шалғай, егер
шабарманымыз қолға түсіп қалмаса сұлтан аулына таяп қалған шығар, — деді
Кәрібай шал, — бірақ оның қолынан не келеді?.. «Кәрі қылыш» жендеттері Орға
қарай беттеді ғой, кездесе алмас... Тек Жантӛре үрім-бұтағының ауылын
бӛктерлей қуса ұшырасулары мүмкін. — Шал тағы күрсінді, — ой, білмеймін,
ұшыраса қояр ма екен... Тым қиыс жатыр ғой... Және ол тұстағы ел Кенесарыға
қарсы, жӛн сілтемес.
    Ӛліктерін қойысып ауылдан шығысымен, түні бойы ұйқы кӛрмеген
Есіркегендер бір сайға түсіп, аттарын тұсап отқа жіберіп, ӛздері
қоржындарындағы азын-аулақ астарымен ӛзек жалғап, күн түс болғанша
ұйықтап тынығып алды. Енді олар Солтүстікке қарай бұрыла түсіп Орынборға
Кенесарының қарамағына жатпайтын ауылдардың үстімен жүрмек болды.
    Есіркеген атқа қонысымен-ақ тағы сазара ойға шомды. Жанындағы
серіктерінде де үн жоқ. Қалай үндесін, бағанағы ауылдағы кӛрген кӛріністері екі
иіндерінен сегіз батпан ауыр жүктей жерге жанши түсіп, бастарын кӛтертер
емес. Әсіресе Есіркегеннің қабағынан қан жауған. «Россияға бағыну керек
деймін. Ондағы ойым ұлы халық, мәдениетті халық, ӛзімен бірге мұратқа
жеткізеді деп сенуімнен шыққан арман. Ал бағанағы ауылға істегені не? Мүмкін
мен ештеңеге түсінбейтін болармын, ақ патшаның да, оның қарапайым
солдаттарының да арманы біреу-ақ шығар. Тезірек қазақты құртып, жерін емін-
еркін пайдалануға асығатын болар. Бірақ бір қолдағы бес саусағың да бірдей
емес қой. Бір Абылайдан шыққан екі ұрпақ — екі бӛлек жол ұстаған жоқ па?
Уәлиге қарсы Қасым шықса, Уәлидің баласы Шыңғысқа Қасымның баласы
Кенесары қарсы келіп отырған жоқ па? Сол тәрізді бір Россия патшасына
бағынатын жұртта екі түрлі ой болуы мүмкін ғой»...
    әрине, Есіркеген ӛзінің осы ойынан кейін жиырма жылдай шамасында
тарихқа келген Шыңғыстың баласы Шоқан мен Кенесарының баласы
Сыздықтың да біріне бірі қарсы соғысатынын білмеді. Шоқан — орыс генералы
Черняев жағында, ал Сыздық Қоқан хандығын қорғап шығатыны оның тіпті үш
ұйықтаса түсіне де кірмейтін жәйт. Сондай-ақ ӛзі секілді Шоқанның да Россия
мәдениетіне қанат қағып, туған халқын сол Россияға тартқанын, бірақ артынан
генерал Черняевтің әскері сол халықты Россия патшасына отар етемін деп
қырғанда, не істерін білмей, қызметін тастап Тезек тӛренің аулына қашатынын
қайдан білсін.

                                      184
    Есіркеген қазір шым-шытырық жұмбақ ойдың шешуін таба алмай шатасуда
еді. «Расымен мен қателесіп жүрмін бе? Түбі жауынан құтыла алмайтынын
білген жаралы жолбарыс тәрізді не болса да айқасып ӛлем деген Кенесарыныкі
дұрыс па? Мәдениет, прогресс, Россиямен біріксек жарық күніміз шығады деп
жүргенде, халқымыздың еркіндігі түгіл, ӛзінен айырылып қалмаймыз ба? Егер
қазақты ӛзіне қосу әдеті, үнемі әлгі ауылға істегеніндей бола берсе ӛйткен
мәдениеті де, келешегі де құрсын!.. Онда су ішсем де, суан ішсем де халқыммен
бірге боламын. Тек соның күні кӛкте жүзсін, соның ғана сәулесі жарқырай
түссін».
    Осындай шым-шытырық ойда келе жатқан Есіркеген күннің екіндіге таяп
қалғанын жаңа аңғарды. Ол енді бұрылып жан-жағына қарады. Әлі ұшы-қиыры
жоқ кең дала, қау басын ақырын сипай ескен салқын жел, басты шырмаған
сұмдық ой...
    — Күн еңкейіп кетті, осы бір тұста ауыл болса керек еді ғой, — деді сары
пұшық сол жақтарындағы кӛгілдір дӛңестерден асыра нұсқап, — аттар да
болдыруға айналды.
    — Құр ғана аттар ма, жаны құрғыр да болдырған секілді-ау.
    Бұл Есіркегеннің жолдастарына атқа қонғалы айтқан ең алғашқы сӛзі еді.
    Серіктері тіл қатқан жоқ. Жас жігіттің жүрегінде қандай ауыр кеселдің
жатқанын түсінгендей ақырын күрсінді де қойды.
    Бұлар енді солға, пұшық сары кӛрсеткен кӛгілдір дӛңестерге қарай
бұрылды? әрі-бері жүрген соң күн бата, адыр-дӛң қоршай біткен жазық далада,
Қарасуды жағалай қонып отырған ауылды кӛрді. Бұл ауылдың да сиқы таң
қаларлық. Осы араға не жаңа келіп қонған, не болмаса үйлерін жығып кӛшуге
ыңғайланып жатқан тәрізді. Әйтеуір түйелі жүктің жанында әбігерленген жұрт.
Тек әлгі жығылмаған (әлде жаңа ғана тігіп үлгірген) үлкен үш ақ орданың
есігінің алдында бұл үйлерде ӛлік бар екенінің белгісі ат құйрығына жалау
байлаған сойылдар мен үй үстін айқыш-ұйқыш етіп таңған қара басқұрлар
кӛрінеді (ӛлік бар үйді бұлай білдіру кей руларының ежелгі дәстүрі). Үрген ит,
ӛрген мал кӛзге түспейді. Тек кӛшке арналған түйе мен бірен-саран ырдуан,
пәуеске байқалады. Бірақ ауыл іші жыпырлаған адам. Ауылды қоршай кӛп салт
атты және тұр. Қолдарында найза, сойыл, шоқпар...
    — Бұл ауылда да бір бүлік бар секілді, — деді қара сұр, — бұрылып кетелік.
    — Ӛз еліңнің бүлігінен бұрылғанда қайда барасың? — деді Есіркеген. —
Тәуекел, не болса да бара кӛрелік.
    Бұлар ауылды қоршаған сыпайларға таяғанда алдарына еңгезердей қара
мұртты жігіт ӛзгелерден бӛлініп шыға берді.
    — Ей, кімсіңдер? — деді ол астындағы ақбоз атын ұршықтай айналдыра
ойнатып, аналардың сәлемін алмай.
    — Ӛзіміз ғой, — деді Есіркеген, ананың кеудесіне таққан кӛк шұға
белгісінен Кенесары әскері екенін біліп. — Кӛрмей тұрсыз ба?

                                     185
   — Кӛргеніме кӛрімдік берейін бе? — жігіт үні гүрілдей шықты, ашулы жан
екенін бірден сездіріп алды, — ӛзіміз дейтін менің екі туып бір қалғаным ба
едің? Қамшы кӛргің келмесе, одан да тезірек жӛніңді айт.
   — Амандық жоқ, саулық жоқ, берген сәлемімізді алмай жатып, мұншама
түйілгеніңіз не, ағасы, — деді Есіркеген биязы үнмен, — Арқадан келе жатқан
жолаушымыз, Ырғыз бойындағы Табынға нағашылап барамыз.
   Арқаның қай тұсынан боласыңдар?
   — Қарқаралы жағынан.
   — Қаракесексіңдер ме?
   — Иә...
   — Кесіп алсаң қан шықпас, ел билейтін жан шықпас дейтін Қаракесек
екенсіңдер ғой.
   Есіркеген, шамдана қалды, бірақ ӛзін ӛзі ұстап сыр бермей тағы да биязы
үнмен:
   — Қаз дауысты Қазыбекті естімеген қазақта да жан болады екен-ау! — деді
кекесін күлкісін жасыра қалжыңдаған болып.
   Қара мұрт бұл жолы Есіркегенге зілдене қарады.
   — Қаракесек ділмәр келетін еді, сен де ділмәр екенсің. Сірә, сол Қазыбек
бидің ұрпағы болмасаң нетсін...
   — Жоқ, Қазыбек бидің емес, Масан бидің немересімін.
   — әлгі Жамантай аға сұлтанның ақылгӛйі Масан бидің бе?
   — Иә, дәл соның!
   — Қармақ салып ала алмай жүрген алабұғам, аузыма ӛзің келіп түскен
екенсің, жүр олай болса!
   Мұрттының даусы бұл жолы ӛктем шықты. Кенесары елінің Жамантайға
деген қастық кӛз қарастың енді ӛзіне ауғанын Есіркеген бірден сезінді, бірақ
қара мұртпен сӛз таластырмады.
   Найзаларын қолдарына кӛлденең ұстаған он шақты салт атты жаяу үш
жолаушыны қоршай, ауыл ортасына қарай жүрді.
   Бұлар ауылға кіре шеткі қараша үйден қарлыққан кәрі дауысты жоқтау
естіді. Ӛлік бар жерде бата оқымай ӛтпейтін қазақтың ескі дәстүрі, Есіркеген
қараша үйге қарай беттеді. Қасындағы жендеттері де қарсы болған жоқ, сыртта
тұрып қалды. Ол үйге кіріп келгенде ең алдымен кӛргені шоқпыт тымақ,
жыртық шекпен, жылап-сықтап отырған кілең кедей болды. Сол жақта сұлайып
қыр мұрынды, мұрты жаңа тебіндей шығып келе жатқан жас жігіт жатыр. Түрі
ӛлген адам тәрізді емес жаңа ғана ұйықтап кеткен секілді. Басында екі бүйірін
таянып, ақ шашын жайып; кәрі шандыр бетін жоса-жоса қылып тырнап тастаған
шүйкедей қара кемпір:

Атаңа нәлет хан Кене,
Басыңа түссін ойран-ай,
Суалдырдың кӛзімнің,
                                     186
Қарашығын, ойбай-ай! —

деп қарлыққан дауыспен зар еңірейді.
   Ӛліктің кеуде тұсында қарындасы ма, әлде жұбайы ма, бір келіншек отыр.
Жүзі ақ шүберектей, жасқа толы тостағандай қара кӛзі шарасынан шығардай
боп керегеге қарап қатып қалған. Есіркеген бата оқыды да шығып кетті. Бірақ
әлгі сурет кӛз алдында тұрды да қойды.
   Аздан кейін бұны қара мұрт ауыл ортасындағы алты қанат ақ үйге алып
келді. Белдеуде кіші-гірім атан түйедей ақбоз ат тұр. Бәрі үйге кірді. Тӛр
алдында жатқан қоңыр киінген, зор денелі кісі басын жастықтан сәл қозғады.
   — Ағыбай аға, — деді қара мұрт, — мына жігіттерді ауыл үстінен ұстап
алдық. Жамантай аға сұлтанның елінен кӛрінеді, Ырғыз маңындағы
нағашыларымызға бара жатырмыз дейді.
   Қапсағай қоңыр елең етіп басын кӛтеріп алды. Үй ішінде кӛлбей жатуына да
себеп бар екен, енді ол малдас құрып отырып еді, басы керегенің ұшына тиер-
тиместей зор денелі бір алып екен. Адамнан гӛрі, ертегіде кездесетін дәулер
тәрізді. Тек жалғыз кӛзді емес, екі кӛзді және сонау тас қабақты қоңырқай сұсты
түсінде бір жылы шырайдың сазы білінеді. Бұл Кенесарының бас батырының
бірі Ағыбайдың ӛзі еді «Ағыбай бұл жақта қайдан жүр» деді Есіркеген ішінен.
Бұл маң Кенесарыға қарсы жақтың жері емес пе еді?» әйтсе де бала жастан
үлкенді құрметтеп ӛскен жас жігіт, сонау тӛрде отырған шүңірек кӛзді алыптың
мысы жеңгендей, иіліп сәлем берді.
   — Ассалаумағалейкүм.
   — Алликімассалам, балам. — Ағыбай жас жігітке тесіле қарады. — Қанды
балақ сұм Жамантайдың кімі боласың?
   «ә, Ағыбайдың Жамантайға деген бітпес ӛші бар деуші еді, рас екен. Үнінде
қаңтарда қатқан мұздай бір мызғымас ызғар жатыр-ау!»
   — Жамантай аға сұлтанның қарамағындағы елдің жігіттеріміз. Ӛзім Масан
бидің немересімін, мына жігіттер ауылдан ертіп шыққан серіктерім.
   — ә-ә. Бағың бар бала екенсің. Жамантайдың жақыны болғаныңда бір
жамандыққа ұшырауың кәміл еді. — Ағыбай енді түксиген қабағын сәл ашты,
— Масан қарт әлі тірі ме? Ақ патшаның қолтығына кіріп алдыңдар ғой, ауыл-
аймақтарың күйлі шығар?
   — Күйсіз емес. Атам әлі тірі.
   — Иә, солай болар, — Ағыбай әлденеге ӛкінгендей ауыр күрсінді, —
отырған ел отырып қалды ғой... Жем іздеген аш қасқырдай тек мына біздерміз
ғой сар даланы сары бауыр етіп кезіп жүрген...
   — Сіздерге де кӛшпеу керек еді.
   Ағыбайдың қабағы жауар бұлттай жабыла қалды.
   — Сонда Жамантайша ақ патшаның құлы бол демексің бе? Масан қарттың
немересімін дегенге асылдың ұрпағы ма деп қалып едім, алысқа ұша алмайтын
сауысқан боп шығайын деп тұрсың ба, қалай? — Ағыбай тез ашуланса да, тез
                                      187
қайтты. — Жә, қышымаған жерімді қасымай жайыңа отыр!.. Ал қотан аңдыған
ұялы бӛрідей, тізе қосып қайда бара жатырсыңдар?
   — Масан атам Бӛкей тұқымымен құдандал ғой. Ырғыз бойындағы
нағашыларымызға бара жатырмыз...
   — әрине, атаңның сұлтан тұқымымен ілік-шатыс болғанына сен кінәлі
емессің, — деп келе жатты да Ағыбай кенет сӛзін басқа жаққа бұрып жіберді. —
Жолай Кәрібай қарттың аулына соқтың ба?
   — Соқтым.
   — Соқсаң, болған қанды уақиғаны кӛрген шығарсаң?
   — Кӛрдім.
   — Кӛрсең... Ол сенің Жамантайларың секілділердің ісі.
   — Қалайша? Ол ауылды шапқан Ордан шыққан «кәрі қылыш» тобы деп еді
ғой.
   — Сонда жендеттерге жол сілтеген кім? Жамантай тәрізді елін сатқан Ахмет
правительдің адамдары. Осы ауылдың би, ақсақалдары.
   Аздан кейін Ағыбай батырдың сӛзінен Есіркегеннің түсінгені мынау болды:
Кенесары Ор қаласынан войсковой старшина Лебедев бір мың тоғыз жүз
солдатпен Торғай бойына шығуға дайындалып жатыр деген хабар алады. Кӛп
кешікпей сұлтанға тыңшылары арқылы Сібір мен Орынбор губернаторларының
шекарасында отырған Кенесарыға тілектес ауылдарға екі жүз солдат шықты
деген суық сӛз жетеді. Кенесары «солдаттар осы арадан ӛтеді-ау» деген
ауылдарға «егер олар кӛрінсе бізге хабар беріңдер», — деп кісілерін
шаптырады. Қазір ӛздері отырған ауыл, үстерінен Кәрібай қарттың
жайлауларына қарай ӛткен қол туралы Кенесарыға хабар бермек түгіл, кӛп
солдат қайта оралып осы ауылда тынығып жатқандарында «солдаттарды кӛрген
жоқпыз» деп бұларды алдайды. Артынан анығын естіген Кенесары қаһарына
мініп, бес жүз сыпайын ӛзі бастап келіп, осы ауылды шабады. «Бұларың не,
әй?» — деп үйден жүгіріп шыққан әлгі бала жігіт, ат қағып кетіп ӛледі. Ал
Кенесары орасан қатігездік істейді. Ауылдың бас кӛтерер сегіз ақсақал билерін
ат бауырынан ӛткізіп ұрып ӛлтіреді. Бар малдары мен отызға таяу қыз-
келіншектерін, елуге жуық жігіттерін байлап-матап алып кеше ӛзінің ордасына
жүріп кетеді. Кектескен сұлтан, Ағыбай басқарған екі жүз сыпайына ауылдың
қалған қатын-қалашын, шал-кемпірін тегіс осы арадан кӛшіріп ӛзінің
қарамағына айдап әкелуді бұйырады. Үйлерін жығып, жұрттың кӛшуге
ыңғайланып жатқаны осы бұйрықты орындау әрекеті болып шығады.
   Есіркегеннің жүрегі тағы да удай ашып кетті. Оның кӛз алдына жаңағы
қараша үйдегі сурет елестей қалды. Хиуа, Қоқан хандарынан, патша
жендеттерінен шабылып, қан жылаған халқын кӛріп жүрегі бір ӛртенсе, қаны
бір қазақтан қан қақсаған халқын тағы кӛріп, жүрегі екі ӛртенді.
   — Кенекеңе хабар бермеген ел билеген ақсақалдар делік, — деді ол даусы
кенет дірілдеп кетіп, — оларды жазалау бір ретте дұрыс та шығар. Бірақ,
осыншама зар жылатар ӛзге қарапайым жұрттың қандай жазығы бар?..
                                     188
    — Кенекең олай ойламайды, — деді Ағыбай тӛмен қарап. — Бауырлас
қазағын қыруға ӛтіп бара жатқан «кәрі қылышты» кӛре тұра бүкіл ауылдан
хабар берер бір еркек кіндікті шықпағанына сенгісі келмейді. Бүкіл ауылды
ӛзіне қас кӛреді. Сондықтан Кәрібай қарттың ӛшін Ахмет правительдің нағашы
жұртынан алып отыр. Мен бұларды осылай шапсам, ӛзге жұрт кәрімнен қор-
қып екіншілей мұндай іс істемейді дейді.
    — Сонда қайда барса да қырылатын бір қазақ екенін Кенекең ойламағаны
ма? Бұл ел қамын ақылға салар кемеңгердің ісі ме?
    — Кенекең жау қазақтың қырылғанын жау солдаттардың қырылғанымен тең
кӛреді.
    — Ӛзіңіз де солай ойлайсыз ба?
    — Ӛз басым қан майданда бетпе-бет келмесе қарапайым елге қамшы кӛтеріп
кӛргем жоқ. Ал бай тұқымы мен тӛре тұқымына деген мәңгілік ӛшпес ӛшім бар.
    — Кенекең де тӛре тұқымы емес пе? Оған да ӛшіңіз бар ма?
    — Ж-оқ, — деді Ағыбай сӛзін созып. — Кенекең ел қамын ойлаған адам,
оны тӛре тұқымы деп санауға болмайды. Ол жалпы қазақтың жоқтаушысы.
    — Жоқтаушысы болса мына жазығы жоқ жұртқа істеп отырған қиянатына
жол болсын! — Есіркегеннің кӛз алдына тағы да қараша үйдегі сурет елестеп
кетті.
    Ағыбай тұнжырай қалды. Ӛзіне ермеген елге деген Кенесарының қаталдығы
бұған да, Байтабынға да бататын. Бірақ серіктікке опалы батыр «ісі қиындалып
тұрғанында ала ауыздық кӛрсетуім сӛкет болар» деп сұлтанның қай қылығына
болса да кӛніп баққан. Ал Байтабын сырын білдіріп алған. Мұндайды кешпейтін
Кенесарының қатыгездігі ӛзіне аян. Ағыбай жас батыр үшін қобалжуда еді.
Есіркегеннің сӛзі бітеу жарасының дәл үстінен басты.
    — Шырағым, — деді ол кенет күрсініп, — сен бір қиын сыр қозғадың ғой...
    — Баланың сӛзі дұрыс, хабар бермедіңдер деп бұл ауылға біздің істегеніміз
қатыгездік, — деді бір бүйірден сәл қоңырқай дауыс, — мүмкін хабар бергілері
келген де болар, бірақ қорыққан шығар? Кенекеңнен ӛлді не, ӛз билерінен ӛлді
не, ажалдың аты ажал, кімге болса да қорқынышты.
    Есіркеген дауыс шыққан жаққа жалт қарады. Ол енді ғана сол жағындағы
кӛгілдір кӛзді ақ сары жігітті кӛрді. Киімі қазақша болғанмен түрі орысқа тым
ұқсас. Бұл Жүсіп-Иосиф Гербурт еді.
    Есіркеген Кенесары әскерінде қазақтан басқа орыс, башқұрт, татар секілді
бӛтен ұлттың адамдары да бар деген сӛзге бұрыннан қанық болатын. Сондықтан
ол:
    — Сіз орыссыз ба? — деп сұрады таза орыс тілімен.
    Ауыл жігітінің орысша таза сӛйлегеніне енді Иосиф Гербурт таңданды.
    — Орыспен бауырлас ұлттанмын, — деді ол күлімсірей.
    — Ғафу етіңіз, — деді Есіркеген ӛзін ӛзі ұстай алмай, — егер құпия болмаса,
қазақ арасында қайдан жүрсіз? әлде тұтқын болып қолға түстіңіз бе?
    Гербурт жымия күлімсіреді.
                                      189
    — Жоқ. Мені қазақ арасына ӛз ұлтымдағыдай ұлттық бостандық арманы
әкелді.
    Үй іші қазақ жігітінің Жүсіппен басқа тілде сӛйлеп кеткеніне аң-таң.
Ағыбай ішінен: «Бәсе, Масан қарттың орысша оқып жатқан бір немересі бар
деуші еді, мынау сол болды. Дәу де болса тегін жүрген жоқ, ұстап алып ӛзін
Кенекеңе алып барайын ба?» — деді ол бір реттен, бірақ бұл ойынан тез қайт-
ты. «Жоқ, жоқ, ӛйтуім ағаттық болар. Жұрт сыйлайтын Масанның немересін
ұстағаннан жақсы ат алмаспын. Алдынан жарылқасын, қоя берейін», — деп
шешті.
    Ағыбай босатқанмен Есіркеген бірден жүріп кетпеді. Жаңағы орыс пішіндес
жігітпен тілдескісі келді. Иосиф Гербурт та мұнымен сӛйлесуге құмар екен.
Жолаушылар ас ішіп отырғандарында ӛзі келіп Есіркегенді ертіп, ауыл сыртына
шығып кетті. Ұзақ сӛйлесті. Бірімен бірі әбден танысты. Тек Иосиф Гербурт
ӛзінің кім екенін айтқан жоқ, бірақ қазақ елінің шын досы екенін жасырмады.
Есіркегеннің жолай кӛргенін естігенде, оның қам кӛңілін жұбатып:
    — Қазақ халқының ӛзін ӛзі сақтап қалуда жалғыз ғана жолы бар. Ол
Россияға қосылу, — деді. — Сенің кӛргенің Россия патшасының отаршылық
саясатын жүзеге асыруға шыққан генералдардың ісі. Россияда тек қана ақ патша
генералдары емес, сол ақ патшадан зорлық, зомбылық кӛрген қазақ халқы
секілді ұлы орыс халқы бар. Түбі сол халықтың дегені болады. Ал ол халық
бостандыққа ұмтылуда. Сондықтан Россия жұртымен бірігу бұл үлкен
прогрестік жол.
    Есіркеген кенет Гербуртке бұрыла қарады.
    — Осы айтқандарыңызды Кенесарыға айтып кӛрдіңіз бе? Ол не дейді?
    — Шет жағалап айтып кӛрдім. Мен оны алғашқыда шын ұлт күресінің
кӛсемі ме деп ұғып едім. Сондай ойда келіп қосылғам. Бірақ сұлтанның ісі де,
ӛзі де маған күннен-күнге жұмбаққа айналып барады... Шамам келсе тағы да бір
рет сӛйлесем, орынсыз қан тӛгудің қате жол екенін түсіндірем.. Ал алда-жалда
айтқанымды ұғар болмаса, амал не, жолымыз екі айырылады....
    Есіркегендер Ағыбай кӛші қозғалардан бұрын жүріп кетті.
    Гербурт сӛзі кӛкейіне қонғандай болғанмен де, кӛз алдынан Қоқан мен Хиуа
хандарының барымталаған, ақ патшаның жендеттері талаған, Кенесары шапқан
үш ауылдың қан жылаған суреттері кетпей қойды. Хиуа, Қоқан, Россия ақ
патшасы, қазақ сұлтаны — тӛртеуі тӛрт жақтан қанды шоқпарларын басына
ойнатқан сорлы халқының құрып кетуге таяу тұрған тағдырын ойлағанда, ӛн
бойы ӛртеніп, кӛкірегі қарс айрыла қайғы билеп, ӛзін ӛзі ұстай алмай толықсып
ат үстінен құлап кете жаздайды. «Бұл дағдарыстан құтылар қандай жол бар?
Кім қолын береді? Бағанағы жігіт орыс халқы дейді. Бірақ сол орыс хал-
қы, сол жігіттің ӛзі айтқанындай, теңдікке жетіп қол ұшын бергенінше, кӛрінген
жендет топтар Кәрібай шалдың аулындай шаба берсе сорлы қазақтың несі
қалады? Жарық күнге жеткенше жалыны, түгіл, шоғы да сӛніп бітпей ме?»

                                     190
   Осындай ауыр оймен Орынборға жеткен Есіркеген, Кенесарыға қосылып
кеткен ӛз руының бір жігітінен Күмістің генерал Генстің үйінде екенін естіді.
   — Бұл жанаралдың ӛзі қызық адам кӛрінеді, — деді әлгі жігіт, — солдаттары
ауылды шабады, ал ӛзі жетім қалған қазақ балаларын үйінде асырап
тәрбиелейді. Күміс солардың бақташысы.
   Бұл жігіт Таймастың Алтыншашқа жіберген құпия адамы болатын, Генстің
үйін жақсы біледі екен, Есіркегенге жол сілтеп жіберді.
   Есіркеген келгенде Күміс үйде жоқ екен. Алтыншаш екеуі жетім балаларды
ертіп қала шетіндегі орманға серуенге кетіпті. Жас жігітті генералдың ӛзі қарсы
алды. Бұның Петербургке оқуға бара жатқанын естіп, тіпті еркін, ашық
сӛйлесті.
   — Оқы. Білім алып тезірек қайт, — деді ол бір сӛзінде Есіркегенге, —
сендердей кӛзі ашық азаматын күтіп отырған елдерің бар.
   — Петербург бізді кім етіп дайындайтынына кімнің кӛзі жеткен, — деді
Есіркеген генералдың жылы сӛзі кӛңілін тебірентіп, — мүмкін менен де
войсковой старшина Лебедев секілді орыстың бір қаншелек офицерін істер...
   — Жоқ, сен ондай жолға түспе, — деді шын ойымен генерал Генс, —
Петербургте демократшыл, ақыл ой иесі кісілер кӛп. Соларға жақындай біл.
Олар сені қанды жолға салмайды...
   Есіркеген аң-таң. Орыс генералы. Айтып отырғаны патша генералына жат
ойлар. Оның есіне бағанағы жігіттің «бұл жанаралдың ӛзі қызық адам...» деген
сӛзі түсті. «Рас қызық адам болуы керек... Бір ретте шын ақ жүрек жан... Әлде
менімен жай қалжыңдасып отыр ма? Солай секілді... Ақ жүрек адам болса,
Кәрібай шалдың аулын неге шаптырды? Сондағы жазықсыз тӛгілген қанда
мұның да үлесі бар емес пе?!»
   Кәрібай шалдың аулындағы кӛрініс кӛз алдына елестеп кеткенде Есіркеген
ӛзін ӛзі ұстай алмады. Болған уақиғаны генералға тегіс айтып беріп, «бұған кім
айыпты?» дегендей Генстің бетіне қарады.
   Генерал үн-түнсіз ұзақ отырды да, әлден уақытта барып:
   — Мексика, Перу жерлерін испандықтардың қалай билеп алғанын естігенің
бар ма? — деді. Конкистадорлар жергілікті жұрттың бірін қалдырмай қырмақ
болған. Тіпті қазіргі Америка, Англия отаршылдарының саясатын алсақ онда да
сол қиянат. Бұлар да бір индеец, бір негр қалдырмай дүниеден жоқ етуге
дайын... Индеец пен негрді біржолата құртып жіберуге тек қара жұмысқа,
плантацияларға тегін пайдаланатын күш керек... сондықтан ғана оларды құл
ретінде резервацияларда амалсыз ұстауда... Егер орыстың Горчаков, Скоблев
секілді генералдарына салсаң осынау кең далада бірде-бір қазақ қалдырмауға
бар. Бірақ бұлар орыс халқы емес, орыс халқы түгіл саналы оқығандарына да
жатпайды, бұлар Николай Палкин секілді отаршыл патшаның ауыр күржілері.
Қазақ басына тӛнген осындай ауыр күржілерді біз шамамыз келгенше
жеңілдетуге тырысудамыз. Бірақ бірден бар ойыңды іске асыра алмайсың, — ол
сәл тоқтап қайта сӛйледі. — әзірге біз азбыз, олар кӛп. Халық әлі оянбай жатыр.
                                      191
Сондықтан мұндай үлкен күресте жаңағы сен айтқандай уақиғалар болып
тұрады. Бірақ қазақта мақал бар ғой: «Битке ӛкпелеп, тоныңды отқа салма»
деген, ақ патшаға ӛкпелеймін деп орыстың демократшыл адамдарынан безуге
болмайды. Сен де безбе, ӛйткені олар қазақ секілді кішкентай ұлттың үлкен
қайғысына ортақ.
   Есіркеген генерал сӛзінен үлкен әсер алса да үндемеді, ауыр жарасына шипа
тапқандай, тыңдаған үстіне тыңдай бергісі келді.
   — Түбі, — деді генерал Генс, — қазақ халқы орыс халқымен достасады... Ал
оған дейін патша ағзамның дегені болады. Қазақ жерінде оның отаршылық
саясаты әрі кеткенде енді бір жиырма жылдың ішінде аяқталады. Күш қазір
Россия патшасының жағында. Россия отаршылық саясаты дегеніне жетпей
тоқтамайды. Ал ӛз мақсатына жету үшін ақ патша аянбай қан тӛгуге бар.
Сондықтан осы жиырма жылдың ішінде қан неғұрлым аз тӛгілсе, соғұрлым бұл
қиянат қазақ халқына жеңіл түседі. Бірақ мұны басы Кенесары боп ұқпайды.
Олардың қимылы пілге үрген қанден күшікпен тең...
   Дәл осы кезде Алтыншаш пен Күміс келіп сӛз бӛлініп кетті, бірақ Генстің
айтқандары Есіркегеннің жүрегінде құран сӛзіндей жатталып қалды.
   Күміс Есіркегенді туған ағасын кӛргендей кӛзінен жасы парлап, құшағын
жая амандасты.
   Амал не, ұзақ сӛйлесуге мүмкіншіліктері болмады. Есіркеген ертеңіне
Петебургке жедел баратын жәмшіктермен бірге жүріп кетті. Тіл ұшында
айтылмаған сыр, кӛңілде шешілмеген жұмбақтар кете барды.

ІІІ

   Бір мың сегіз жүз қырық бірінші, қазақша Сиыр жылы, қыркүйектің жетісі
күні, Алашаханның бейітінің басында үш жүздің ақсақал, билері жиналып
Кенесарыны ақ кигізге салып, хан кӛтерді. Бұл кезде Иосиф Гербурт-Жүсіп Тор-
ғайда еді. Кенесары хан болды дегенді естігеннен-ақ Жүсіп қатты ренжіді. Қазақ
елінің патша отаршылық саясатына қарсы күресін Кенесары ӛз арманына
жетуге пайдаланғанын енді түсініп, кӛтерілістің келешегіне қауіптене қарады.
«Кенесарының хан болуы, оның ӛз арманына жеткен жері, бірақ бұл халық
ереуілінің біткен жері. Енді жұрт ӛзінің бостандығы, жері үшін емес, Кенесары
кӛтерген жасыл тулы хандықты қорғаймын деп алысуға мәжбүр болады. Бұдан
әрі соңынан ерген ел күннен-күнге азая түседі. Ақырында кӛкейкесті тілегіне
жете алмайтынын ұққан халық одан біржолата безеді. Бұқара жұртқа бұдан
былай қарай Кенесарыға еріп қырылғанша, жан сақтау үшін Россия
империясының қол астына кірген жӛн. Бәрібір Россия империясы Кенесарыны
хан етіп қоймайды. Ертең қалың қолмен шабады. Халық мұны неғұрлым тез
түсінсе, оған Россия патшалығына соғұрлым бағыну тиімді. Бірақ осыны халық
тез түсінер ме». Халық кӛтерілісінің түбі барып феодалдық, хандық тартысқа
айналғанын кӛрген Иосиф Гербурт-Жүсіп енді Кенесары ордасынан кетпек
                                     192
болды. Бірақ он жыл ӛмірі ӛткен, жанындай жақсы кӛрген қазақ елін басына
қатерлі күн туған кезде тастап кетудің ретін таба алмады. «Хан болып шыққан
биігі — құлаған құзы екенін Кенесарының ӛзі түсінбеген күнде де оның
жанында Таймас, Сидақ қожа секілді ақылды адамдар бар емес пе, олар неге
түсінбейді? Ең болмаса солармен сӛйлесейін, соңдарынан елін, жерін қорғап
ерген қалың бұқара Кенесарының алдағанына кӛзі жеткенде бұлардан қол
үзетінін айтайын. Мүмкін ақыл айтар тӛреге», — деді ол ішінен.
    Бірақ Жүсіп екі жағдайды еске алмады. Бірі Кенесары бес жыл ұрыс-
айқастың ішінде, ӛз маңына тар жол, тайғақ кешу күн туса тастап кетпейтін,
әйгілі батырлардан, тӛре тұқымы туған-туысқандарынан табанды серіктер
жинап, оларды жұмылған жұмырықтай, тастай етіп ұстай білді, Бұл батыр,
сұлтан, билердің әрқайсысының соңында аз болсын, кӛп болсын жеке ауылы,
руы бар. Рушылық әбден қанына сіңген қазақ батыры, биі қайда бастаса сонда
барады. Кенесарының қасында мұндай серіктері бар деген сӛз — елі бар деген
сӛзбен теңдес. Хандыққа, мансапқа, баққа таласатын адамдардың ең алдымен
маңайына ӛзін сатпайтын табанды кісілерді жинап алуы ежелгі әдеттері.
Мұндай тіректерсіз қандай ақылды қайраткер болса да ойлаған мақсатына жете
алмайды. Кенесары да бұл әдісті жақсы пайдалана білген адам. Оның бір
мықтылығының ӛзі де осында еді. «Тек Байтабын батыр ғана ши шығарғалы
жүр ме, қалай дейді ішінен сұлтан, егер кӛзім шын жетсе...» Екіншісі: бұрын
басқа үлгіде мемлекет болып кӛрмеген, әлі де феодалдық, рушылық сатыда
жүрген қазақ еліне хандық деген ұғым — жеке ел болып, ӛзінің жерін,
еркіншілігін сақтау деген ұғыммен бір. Қалың бұқараға хан сайлау деген ұғым,
оның жеке ел болып кӛсемімізді сайладық деген ұғыммен ұштасып жатады.
Осындай түсініктегі қалың бұқара, алғашқы кезде ӛзінің Россия патшасының
отаршылық саясатына қарсы бас кӛтерген қимылын ақырында кеп
бостандықтары үшін емес, Кенесарының хандығы үшін күресіне айналып
кеткенін аңғармады. Шынында да Россия патшалығына бағындым деп бітім
істей тұрып Кенесарының ӛзін хан кӛтертуі, ел қамын емес, ӛз қамын ойлауы
еді. Бұл баққұмар сұлтанның ғана трагедиясы емес, бостандықты кӛксеп
алданған халықтың да трагедиясы еді. Осы трагедиясын түсінбеген ел
Кенесарының соңына еріп тағы да бес жыл күресті, ақырында қанға батып
қырылды...
    Кенесары қозғалысының енді халыққа қаншалық қауіпті екенін түсінген
Гербурт-Жүсіп Қасым баласының қандай күшті адам екенін де енді ғана ұқты.
«Тарихтың әр сатысында, халық арманының бір тоғысқан түйінді кездерінде
осындай адамдар туады. Олар ӛздерінің мақсаттарына жету үшін халықты да,
тарихты да, бәрін де пайдалана біледі. Бұларда да құр ғана қаныпезерлік,
адамды аямастық қана емес, ақыл да, амал да мол келеді. Кенесары да соның
бірі. Егер осындай адам миллиондаған халқы бар үлкен елге жаратылса қайтер
еді? Азғантай қазақ халқын қанша қанға батырса, үлкен елді де сонша қанға
батырар еді. Онда Кенесары қозғалысы кішкентай ел емес, үлкен ел трагедиясы
                                    193
болар еді. Халқының кішкентайлығынан бұл елдің үлкен трагедиясы ӛзге
жұрттың кӛзіне кішкентай трагедия болып кӛрінеді. Сондықтан да кейде
«Европа хабаршысында» ғана қазақ қозғалысы туралы қысқа-қысқа хабарлар
шығады. Россияның шығыс бұрышында қандай айқастар болып жатқанын
Европа елдері тіпті білмейді. Ал түсінген адамға бұл — кішкентай елдің
трагедиясы. Қазақ жеріне енді бұрынғыдан да үлкен қайғы келді. Ол қайғы
кӛзден жас, жүректен қан боп ағады. Кенесары жұртты Россия отаршылдық
саясатына қарсы кӛтеріп, ақырында ӛзі хан болды. Енді сол тағымнан түспеймін
деп халықты ажалға қарсы айдап салады. Ал оны әлі күнге дейін елінің қамын
ойлаған кемеңгер деп түсінетін жұрт мұның соңынан тағы ере түседі. Мұндай
жағдайды тарихта жалғыз Кенесары пайдалана білген бе? Жоқ, бұл талай
қаһармандардың қайғылы үлесі. Наполеон да жаһанкездік ісін осылай бастаған
жоқ па еді. Франция халқының революциялық рухын пайдаланып, Бурбондарды
құртты, роялистерді Франция жерінен қуды. Бұдан артық сол кезде
революциялық іс болар ма? Бірақ артынан ӛзі император болды. Ӛзіне жол
ашқан революцияны ӛз қолымен тұншықтырды. Кенесары да сӛйтеді. Ертең
қазақ жеріне шын мағынада хан бола қалса, Горчаков пен Қоңырқұлжаның
қазақ халқына істегенін бұ да істейді. Сонда Кенесарының қозғалысы қандай
қозғалыс? Россиядан қазақты бӛліп алып, феодалдық хандық құру үшін
күрескен халық тілегіне сәйкес емес кертартпа қозғалыс. Бұдан қазақ еліне
келер пайда жоқ. Одан да қазақ бұқарасына Россия империясының қол астына
кіру керек. Россия қол астына кіру деген сӛз — орыс халқымен бір болу деген
сӛз. Келешегі де, қайғысы да, қуанышы да бір. Патша қысымшылығына да
қарсы тізе қосып бірге күресе алады. Мәдениетке де бірге жетеді. Ал Кенесары
болса ӛзінің феодалдық-хандық бӛлшектенуімен қазақ елін орыс халқынан ұзақ
уақытқа бӛлгелі тұр. Жоқ, бұл жағдайда санасы бар азаматтармен сӛйлесу
керек. Ел басына келгелі тұрған апатқа араша түсу керек».
   Бірақ Гербурт-Жүсіп Таймаспен де, әбілғазымен де, Сидақ қожамен де тез
кездесе алмады. Жоқ жерден Кенесарының ӛзімен сӛйлесуге мәжбүр болды.
Бұлар бір мың сегіз жүз қырық екінші, Барыс жылының кӛктемінде кездесті.
Кенесары ӛткен жылғы қара суық күзде Перовскийдің жарлығы бойынша Қоқан
жерінен қайтып келген соң, жылдағы әдеті бойынша қалың әскерін елді-еліне
таратты. Ӛзі азғантай тӛлеңгіт аулы мен тӛрт жылдан бері бауыр басқан Торғай
ӛзенінің жоғарғы сағасындағы қыстауында қысты тыныш ӛткізіп шықты.
Перовский мен Генске ӛкпелегендіктен қыс ішінде олармен хабарласа қоюды да
жӛн кӛрмеген. Бірақ осы Барыс жылының басында Орынборда Генстің үйінде
жетім балаларға тәрбиеші болып жүрген Алтыншашқа жолығып қайтқан
Байтабын суық хабар әкелді. Патша ағзам жақында Перовскийді орнынан алып
Орынбор әскери губернаторы етіп генерал Обручевті тағайындапты-мыс.
Байтабын; «Сірә, Генсті де босататын кӛрінеді, ісін тексеруге жіберіпті», — деп
келген. Бұл хабарды естісімен қыстан тыныш шығуға айналған Кенесары
түсінен шошып оянған адамдай қобалжи бастаған. Қарамағындағы рулардың
                                      194
басшыларына ат шаптырып «әскерлерін жылдағыдан гӛрі ертерек, қар
кетісімен, кӛк шығуға қарамай-ақ, Қара Кеңгірдегі Алашахан моласының
жанына жеткізсін», — деп хабарландырған. Ӛзі де сұрапыл соғарын сезген
шағаладай әлденеге мазасы кетіп, біртүрлі тынышсыздана түскен. Ӛйткені
бұлармен тіл тауып, бітімге келгелі отырған Перовскийді патша ағзамның тегін
түсірмегенін сезген... Және астыртын Орынборға жіберген кісі арқылы, Генстің
үйінде анда-санда бас қосатын офицерлердің сӛздерінен «Обручевтің
Кенесарыға сенбейтінін» Алтыншаш та хабарлаған. Бұрын Перовскийдің тәк-
тәгімен әзер жүрген Горчаковтың енді бұған шабуыл жасайтынын Кенесары
бірден ұққан.
   Осындай қобалжуда кӛкек айы ӛте бастаған кезде, Кенесары азырақ бой
сергітіп қайтайын деп қасына ӛзінің батырларын ертіп Ақсақал тӛбедегі тоқал
әйелі қыстауының маңындағы қалың жыңғылды қыратқа аң аулауға шыққан.
Бұлар жоқта, Батыс Сібір генерал-губернаторы жіберген есауыл Сотников
басқарған әскер Қара Торғайда отырған Күнімжан аулын шабады. Біраз малы
мен екі баласын қоса, Күнімжанның ӛзін бас етіп, он адамды ұстап алып кетеді.
   Бұны естіген сұлтан аңнан қайтып келіп, Күнімжанның аулын кім шапқанын
біле алмай әуре болып жүргенде, арасында он күн салмай, есауыл Сотников
енді Ақсақал тӛбедегі Кенесары тоқалы мен Есенгелді, Саржан ауылдарына
тиеді. Абайсыз отырған елді қанға бояп, жүзге таяу адамды шауып ӛлтіріп, мың
түйе, үш мың бес жүз жылқы, он мың қоймен бірге жиырма бес адамды тұтқын
етіп айдап әкетеді.
   Горчаковтың бұл қылығына Кенесары бұлқан-талқан болып ашуланады,
ӛзіңе кісі қыру керек болса, мен де кӛрсетейін деп атқа мінеді. Міне осылай
ызаға әзер шыдап жүрген күндердің бірінде, ордада қағаз жазып отырған
Жүсіпке:
   — Ертең сарбаздарымыз бас қосамыз деп уәделескен Алашаханның
моласына жүреміз, барасың ба? — деді.
   — Барамын, — деп жауап берді қанды оқиғалардың таяп келе жатқанын
онсыз да сезіп жүрген Жүсіп ойланбастан.
   Ертеңіне ӛзін қорғайтын Батырмұрат басқарған жасағымен Кенесары
Алашахан зираты тұрған Қара Кеңгірге бет алды. Ӛзге батырларына да тез
жетсін деп хабар берді. Бұл кӛкек айының аяқ кезі еді. Жер жаңа кеуіп, кӛгал
шӛп жылдағысынан ерте ду ете қалған. Арқадағы әлі бекініс салынып, мылтық
дауысы аң-құсын үркітпеген Арғынаты, Ұлытау, Кішітау, Айыртаулар алыстан
мұнарлана кӛрініп, қиялыңды тербеткендей. Оның үстіне кең дала биыл ӛте-
мӛте кӛркем еді. Жел соқса құлпыра түскен шалғын. Иісі жұпардай аңқиды.
Бетіңнен сүйген кӛктем желі. Ойында да, қырында да, кӛлінде де, шӛлінде де
сыңсыған құс... Табиғаттың осыншама сұлу суретін кӛріп мас болғандайсың.
Қиялың кӛктем желіндей сар далаңды шарлай кезеді.
   Кенесары осы ғаламат жерден расымен айрылам ба дегендей жан-жағына
қайғыра қарап келе жатты. Екі баласы мен Күнімжаннан айырылғаннан бері
                                     195
тіпті ӛзгеріп кеткен. Бӛлтіріктерінен айрылған бӛрідей әбден қанкӛзденіп алған.
Жұртпен де тіс жарып сӛйлеспейді. Бар зәрін ішіне сақтап бетінен қан-сӛлі
қашып, ақ сары жүзі сұрлана түскен. Қимылы, жан-жағына қадала кӛз тастаған
келбеті, қайғыдан гӛрі Кенесарының жүрегін ашу-ыза, кек билегендей.
   Кенесарының жанындай жақсы кӛретін әйелі мен балаларынан
айрылғанынан да басқа жүрегін ӛртеген күйігі бар. Жүсіп оны да біледі. Ол
күйік — сұлтанның Арқа мен Кіші жүздің ел билеген кейбір би, ақсақалдарын
ӛзіне ерте алмағанынан туған күйік.
   Орынбор әскери губернаторының қарамағындағы орыс станица,
бекіністеріне тимегенмен Кенесары ереуіліне қосылмаған ауылдарды шауып,
малдарын айдап алуды тоқтатпаған. Ондағы ойы ақылға кӛніп соңынан ермеген
жұртты талаумен, сойылмен қорқытып ергізу болатын. «Ӛз еркімен теңдігін,
жерін бермеген қазақ ауылдарын орыс генералдары солдат шығарып, қырып-
жойып, қорқытып тартып алғанда, біз неге сӛйтпейміз», — деп ойлайтын ол.
Кенесары осы қорқытуды ӛзінің ел билеудегі бір ыңғайлы құралына
айналдырған. «Қорқа-қорқа батыр болдық» дегендей, сойылы тым батқан
жұрттың түбі ӛзіне жауға айналатынын ол ескермейтін. Ескергісі де келмейтін
   .
   Кенесарыға ермей жүрген ел билеген адамдардың бірі Орта жүздің биі
Жаңбыршының Балғожасы еді. Ол ӛзіне жақын жерде салынып жатқан Торғай
бекінісіндегі солдаттарға арқа сүйеп, сұлтанның бірігейік деген сӛзіне тіпті
құлақ ілмей қойған. Осыған ызаланған Кенесары ӛткен жылы биді әдейі
қорлағандай аулына қарындасы Бопай батырмен үш жүз сыпай жіберіп,
Балғожаның бар малын айдатып алған. Малын қайтарып берсем Балғожа енді
соңыма ерер деген Кенесары биыл оған кісі салған. Хатшысы Сидақ қожаны
шақыртып алып, бір жағы бұйрық, бір жағы ӛтініші етіп оған ӛлеңмен хат
жаздырған.
   Кенесары хатында Балғожаны мақтай, түбі жеріңді, еліңді орыс патшасы
алады деп қорқыта келіп:

...Арғын, Қыпшақ ағасы!
Жыртылмасын, жарқыным,
Еліміздің жағасы.
Қанғандай-ақ болды ғой
Бұл қазақтың таласы,
Ойда Қоқан, қырда орыс,
әкім болды қаласы.
Кімнен таяқ жегендей
Біздің қазақ баласы.
Быт-шыт болып жүргені —
Аузының аласы.
Тізгін берсе Кенеге,
                                      196
Қанат қосса жебеге,
Қырмақ түгіл жауыңды
Дал қылмасқа немене! —

деп ӛзіне қосылуға шақырған.
   Бірақ күш Кенесарыда емес, мол әскерлі ақ патшада екенін білетін Балғожа
Кенесарыға қосылғысы келмейді. Аулын еркек емес, қатын Бопай шапқанына
ызаланған би, тоналған малын садақа қылып, Кенесарыға улы тілді ӛлеңмен
ашулы жауап қайтарған. Ол жауабының бір жерінде:

Қапияда кенеттен,
Орға түсер боларсың,
Қайтып шықпақ зор болар.
Сенің, сұлтан, дұшпаның
Жалғыз орыс емес-ті,
Қайда барсаң алдыңда
Құрулы тұрған тор болар.
Райыңнан қайтпасаң,
Түбінде әділ басың қор болар.
Былай барсаң Қоқан бар,
Қоқаңдаған әкең бар.
Былай барсаң Үйсін бар,
Үйсін толған байсын бар,
Жүрекке түскен түйсін бар.
Былай барсаң Бұқар бар,
Жайын болып жұтарлар,
Тау жайлаған қырғыз бар!
Жүрекке түскен бір мұз бар,
Артыңда қалған орыс бар,
Байғұс-ау, мұнда саған қайда қоныс бар!..

— деп Кенесарыға сен түбінде қор болып ӛлесің деп қорқытқан.
   Қатеңді досыңнан қасың кӛреген. Бұл хат Кенесарының ең жаралы жеріне
тиген. Сұлтан бар сұмдық салмағын салғалы тұрған жан-жағын қоршаған жауы
барын Балғожа бисіз де білетін. Кенесары бұған ашуланған жоқ. Жауының кӛп
екеніне кӛне тұра, бәріне жалғыз ӛзі қарсы шыққан жоқ па? «Не ойлаған
арманға жету, немесе сол жолда құрбан болу!» — Сұлтанда бӛтен шешім жоқ.
Оны ашуландырған, ызаландырған — ел ағасы деген Балғожа би сияқты
адамдардың Кенесарының осындай қиын жағдайында, қол ұшын бермегені,
Кене ханға бас иіп, Абылайдың ақ туын кӛтерісудің орнына, іргесін мүлде аулақ
салып, Россия патшалығына бет бұрып кетуі.

                                      197
   «Жарайды, менің жанымды түбі орыс, Қоқан, қырғыз біреуі алады екен ғой.
Балғожа би, сен соны дәтке қуат етіп қуанады екенсің, оған дейін мен сенің
жаныңды алайын!» деп Кенесары сол күні түнде бидің аулын қайта шауып, ӛзін
ат құйрығына байлап ӛлтіруге бес жүз сарбазымен Жанайдар батырды
аттандырды.
   Бірақ Жанайдар батыр сұлтанның арманын орындай алмады. Жорыққа кетіп
бара жатып, жолай қыз күнінен кӛңілдес Бопай аулына бір түн түнеп, дер
кезінде бидің аулына жете алмады. Кенесары ордасымен жасырын хабардар
болып отырған Балғожа аулына Жанайдар батырдың шыққанын естіп,
қарамағындағы бес жүз үйді ертіп кӛтеріле кӛшіп, Ор қаласының ар жағына
қашты. Бидің жұртын сипап қалған Жанайдар батыр ӛзіне қарсы шыққан Ахмет
сұлтан-правительдің солдаттарымен атысып, одан соң Сырға қарай кӛшіп келе
жатқан Күкір бидің аулын шауып, кӛп малын олжа етіп қайтты.
   Балғожадан айрылып қалуының шын себебін білмейтін Кенесары Жанайдар
батырдың бұл олжасына да риза болды. Бірақ жазған хат Кенесарының есінен
шықпай-ақ қойды.
   Сұлтанның соңғы кезде тым тұнжырап кетуіне себеп болған осы хат екенін
Жүсіп-Гербурт те жақсы білетін.
   Бұлар Алашахан моласы тұрған Кеңгір ӛзенінің жазық беткейіне жеткенде
басқа жақтың батырлары әлі келмеген екен. Кенесары шатырларын тігіп,
сарбаздарды осы жерде күтпек болды. Арада үш-тӛрт күн ӛтті. Азық-түлігін
түйеге теңдеп, әскерлерін соңдарынан шұбатып батырлар да келе бастады.
Торғайдан Иман батыр, Елек пен Ырғыздың ортасын жайлаған Табыннан
Жоламан батыр, ӛзінің үзеңгілес серіктері Ағыбай, Бұқарбай, Жеке батыр,
Құдайменді батырлар алдымен жетті. Кӛп кешікпей Жанайдар мен Бопай да
келді. Бірақ Кенесары әлі ешкіммен тіс жарып сӛйлескен емес. Жайшылықтағы
ақылгӛйлері, соғыс ісінде кеңес беретін қанды кӛйлек серіктері Таймас пен
әбілғазы да тіл қатпай қойды. Екі кӛзі қанталап, жұқа ернін тістеніп, жалғыз
сергелдеңге түсуіне қарағанда ол енді бір батыл шешімге келген жан секілді.
Сол шешімін орындауға тек ыңғайын күтіп іштен тынғандай.
   Кенесары жасақтарының бас қосар жері Алашахан бейітінің жаны. Бұл ара,
үш жүздің қазақтарына тең орталық. Есіл, Нұра бойын жайлаған Орта жүзге де,
Елек, Жайық жағасындағы Кіші жүзге де, Балқаш пен Сыр, Жетісуды мекен
еткен Ұлы жүзге де жер кіндігі. Оның үстіне Алашаханды қазақ ӛзінің ең
алғашқы ханы деп білетін. Сол себептен Кенесары Абылай атасының сүйегі
жатқан Түркістан кӛп руға қашық болғандықтан, еліміздің хандық туын тіккен
ортасы еді ғой деп ырым кӛріп әдейі осы араны қалап алған.
   Алашаханның моласы қазақ елінің ең алғашқы хандық туын тіккен он
тӛртінші ғасырдың аса бір кӛрнекті ескерткіші. Жасыл тӛккен жазық далада кӛк
отаудай алыстан кӛзге түседі. Бұл — тана кӛзденген ӛрнекті құмайт кірпіштен
қаланған, биіктігі мен кӛлденеңі бірдей, зәулім тӛртпақ мола. Үстінде кӛгілдір
сырмен бояған үлкен күмбезі бар. Күмбездің тӛрт жағында, моланың тӛрт
                                     198
бұрышына тұрғызылған ақ кірпіштен қаланған әшекейлі тӛрт шағын мұнара...
Күмбездің астына тас баспалдақпен кӛтеріліп баратын кең далыз. Ал моланың
ӛзінің іші кең бӛлме. Ортасында Алашаханның қабірі. Томпиған қабір
топырағының үстіне ескі шүберектердің қиқымдары мен жылқының қуарған қу
бастарын, аттың жал құйрығын үйіп тастаған. Әр жерінде ағаш найзаның ұшы
кӛрінеді. Топырақ үстінде де бірнеше атам-заманғы қарағай найзалар жатыр.
   Алашаханның жанында тағы екі мола бар. Бірі биіктігі он құлаштай, шым
кірпіштен құйған әмбұлақ ханның моласы, одан әріректе Алашаханның
моласына ұқсаған, тек кішірек Жошы мазары. Бұл үшеуі де қазақтың ең
алғашқы хандық құрған дәуірінің мұралары. Үшеуі жайында да сан түрлі
аңыздар бар...
   Кенесары қазір осы бейіттердің күнгей жағымен келе жатыр. Соңынан ерген
ит тәрізді анандай жерден Қараүлектің салбыр бейнесі кӛрінеді. Сұлтан ашулы.
Қайда бара жатқанын ӛзі де аңғармайтындай, қабағын қарс жауып сылбыр
аяңдайды. Кенесарының қазіргі ашуының себебі бар. Осыдан он күн бұрын
«Кенесары кӛкиығы» деп аталатын биіктің Қостанай жағындағы кӛл
жағасындағы жайлауға кӛшкен Балғожа бидің аулына бір топ орыс
балықшылары шықты дегенді естіген. Орынбор губернаторын Балғожа биге
ӛшіктіру үшін жансыз барып балықшы орыстарды қырып келіңдер», — деп бір
топ жігітпен Байтабынды жіберген. Бүгін сол Байтабын қайтып келген.
   — Жарлықты орындадың ба? — деген Кенесарының сұрағына, Байтабын
сазара тұрып «жоқ» деп жауап қайырған.
   — Неге? — деп Кенесары қайта сұраған.
   — Хан ием, — деген Байтабын тізе бүгіп, — Балғожа биге жала жабу үшін
жазықсыз балықшыларды бостан-бос қыруға дәтім бармады, кешіріңіз.
   Соңғы жылдары Байтабынның ӛзгере бастағанын Кенесары аңғарып қалған.
Батырдың ӛзі де мұнысын жасырмаған. Дегеніне кӛнбеген бір ауылды
шапқаннан кейін сұлтанның ӛзіне де орынсыз қан тӛгудің керексіздігін айтқан.
Кенесары іштей кектенсе де «ӛз еліне жаны ашығаны-ау» деген де қойған. «Ал
бұл жолғысы не? Кімге жаны ашығаны?» Бағана кӛп жылдан бері еңбегі сіңген
батырына «бұйрығымды орындамағаныңды бір жолға кешірдім», — деп сыр
бермесе де, қазір оңашада ашуға шыдай алмай келе жатыр. «Жоқ, жоқ, — деді
ол бір кезде, — тағы да бір сынап кӛрем. Егер Кіші жүзім деп жауымды
наркескендей алып түспесең ӛз обалың ӛзіңе». Осындай шешімге тоқтаған
Кенесары сәл басылайын деді. Ол енді жан-жағына ойлана қарады. «Бағана осы
жаққа Жүсіп кетіп бара жатыр еді ғой? Қайда екен?» Сұлтан енді кілт бұрылып
теріскей жаққа қарай аяңдады.
   Ал Гербурт-Жүсіп қолы бос уақытта осы Алашаханның моласының жанына
келіп отыруды жақсы кӛретін. Оған осы айбарлы мола бір ғажайып асыл мүлік
болып кӛрінетін. Моланың оқ-дәрі бұза алмайтын кірпіштерінің қандай құм-
топырақтан құйылғанын, бес жүз жылдан бері алғашқы күндегісіндей түсін әлі
жоғалтпай тұрған күмбез сырының неден жасалғанын түсіне алмай таң қалатын.
                                    199
Кӛшпелі елдің жүздеген жылдар бойы сар даланың желі мен жаңбырына шыдап
келген осындай әсем ескерткіштер жасағанына мәз болатын.
   Жүсіп бүгін де осы мазарға келген. Бір тӛбешіктің басына отырып алып,
ӛлең жазуға кірісті. Тағдыр жазып, сонау қадірлі Польшасына қайтар болса
Алашахан моласы да есте қалсын...

Кӛз жетпейтін жасыл дала,
Кӛргені азап, қиянат...
Ортасында ақ шағала,
Тұр күмбезді бір зират...

    Ӛлең шумақтары асау ӛзеннің кӛк толқынындай бірінен соң бірі туып, бірін
бірі баса-кӛктей, жер кемеріне сыймаған дариядай Жүсіптің де тар кеудесіне
сыяр емес. Біресе қиял оны ұшқыр қанатына отырғызып ап ақша бұлттар жүзген
кӛгілдір аспаннан да жоғары ала жӛнеледі. Біресе тынық су бетінде ақырын
тербелген қайықтай жан сезімі сәл тыныштала қалады да, кенет дауыл ұрғандай
астан-кестен боп жүрегін ашу кернейді. Жүсіп бар әлемді ұмытқан: ӛзінің
қайғылы халін де, Кенесары ереуілін де, қымбатты Польшасын да тек ӛлең
дүниесіне, шабыт дүниесіне кіріп кеткен. Осындай халде отырғанында кенет
біреу иығына қолын салды. Жалт қараса Кенесары екен. Анандай жерде
Қараүлек тұр. Жүсіп шошынайын деді. «Не жазып қалдым?» Енді ӛлең дүниесі
де, қиял, шабыт, әсем сәнді сезім әлемі де бірден ғайып болды.
    — Қорықпай-ақ қой, — деді оның ойын түсіне қалған Кенесары, — сенің еш
күнәң жоқ, — сӛйтті де Қараүлекке «кет» дегендей қолымен ишарат етті. Анау
бӛтен жаққа кӛңілі ауған жайылып жүрген атан түйедей аспай-саспай бұрылып,
шатырға қарай балпаң-балпаң басып жүре берді. — Сені кӛрген соң әдейі
бұрылдым. Сӛйлесейін деп едім... Шыныңды айтшы, туған еліңді сағындың ба?
    Жүсіп шынын айтты.
    — Сағындым. Әттең алыс, қашып кетер едім...
    — Қашып кетер едім? Бұрын бұндай сӛз айтпайтын едің ғой, әлде біздің
кӛтерілісіміз сені қызықтырмайын деді ме? Ӛзімнің туған жерімде қалған
арманымды сендерден таптым деп едің ғой. Сол сӛзің әлі есімде.
    — Ол сӛзді мен қазақ елі ӛзінің еркіндігі үшін күресіп жүрген кезде айт-
қам. Польша бұқарасы Россия патшасының отаршылық ісіне қандай қарсы
болса, мен келіп қосылған шақта қазақ халқы да сондай қарсы еді. Сендердің
күрестерің маған ұнаған. Польшада қалған арманымды, осында тапқандай
болғам. Ал қазір...
    — Иә, қазір?.. Әлде сен бізді түскен жолымыздан адасты деп ойлайсың ба?
    Жүсіп не болса да шынын айтуды мақұл кӛрді. «Мүмкін менің сӛзім ой
салар», — деді ол ішінен.
    — Иә, Кенеке, — деді Жүсіп тікелей қарап, — сен ӛзіңді хан етіп ақ кигізге
кӛтерткізгеннен бері, ұстаған жолың да, алдағы мақсатың да басқаша... Сенің
                                     200
күресің енді байлардың үстемдігін қорғайтын хандықты сақтау күресіне
айналып барады. Бұдан қалың бұқараға келер қандай пайда бар? Кедей жұртқа
ӛз ханына бағынды не, орыс патшасына бағынды не, бәрібір емес пе? Бұрын
ӛзінің күн кӛрісі болған шұрайлы жерін, балықты кӛлін орыстың князь, генерал,
графтарынан қорғап, қолына сойыл алған ереуіл бір басқа да, Абылай заманын
кӛксеп, қазақты орыстан бӛліп алып, қанын жеке сорамыз деген сұлтан, би,
ақсақал, хан үшін күресу бір басқа. Бұл күрес тіпті зиянды, ол орыс пен қазақ
халқының жақындасуына бӛгет болады! Ал екі бейнетқор халықтың бірігуінде,
жақындасуында олардың бар болашағы, бар алдағы жарық күні тұр.
   Жайшылықта сӛзге сараң, ұстамды Кенесары кенет бұлқан-талқан боп
ашулана қалды.
   — Қаны басқаның — жаны басқа деген осы. Абылай атамның жолын қуып
арпалысқа шыққанымда орыс пен қазақты біріктіру үшін шықты дейсің бе?
Жоқ, Жүсіп, Россия — дария, біз кішкентай ғана мӛлдір бұлақпыз. Мӛлдір
бұлақ суы дарияға құйғанда несі қалады? Дария суы ащы болса, бұлақ суы да
ащы болады, дария суы тұщы болса, бұлақ суы да тұщы болады. Бұлақтың бар
болашағы тек дарияның ғана еркінде қалады. Менің күткенім сондай ӛмір ме?
Жоқ, бұлақ дария болмай-ақ ӛз бетімен аға берсін дедім. Біз Россия патшасына
бағынсақ ел деген аттан айырыламыз. Жоқ, қазақ бұрын Абылайханға бағынса,
енді оның немересі Кене ханға бағынады. Ӛзім билеймін...
   — Қалай билейсің? Жерінен, суынан айырылған жұрт ертең қайтара
алмайтынына кӛзі анық жеткен күні, сенің соңыңнан еруді қояды, Кенесарының
хандығын сақтаймын деп бостан-бос қырыла бере ме?
   Кенесары кенет шабатын барыстай жиырыла қалды, шегір кӛздері қанталап,
оң қолы беліндегі наркескеннің сабын кенет қыса ұстады.
   — Сенің дос екеніңді білмесем... — деді ол ентіге сӛйлеп, сӛйтті де қолын
наркескеннің сабынан қайта алды, — еліңді қалай билейсің дейсің бе? Россия
патшасы бізді қалай билемек болды? Зеңбіректің оғыменен, жалаңаш
қылыштың жүзімен емес пе? Мен де сӛйтем. Дегеніме кӛнбеген елді аттың
сауырына, қамшының бауырына аламын. Кімде-кім айтқаныма кӛнбейді екен,
Кенесарының жасыл туының астында жүргісі келмейді екен — ол менің жауым.
Россия губернаторы қандай қасым болса, о да менің сондай қасым. Не оларды
ӛз дегеніме жүргізем, не біржолата қырып, жоқ етем. Екі шешім болуы мүмкін
емес. Жауын ӛзі аяған ӛзі мерт болады. Бұрын жұртты жер-суыңды алып
беремін деп ертсем, енді хандығыңды қорғаймын деп ертемін. Күшпенен
қорқытып ертемін! Дәл осы айтқанымды ертең Жаппас руынан бастаймын. Бір
үйін бос тастамай түндігін қылышпен турап, тайлы-таяғына дейін қалдырмай
айдап алам!
   Қыс Сырды мекендеп, жаз Торғай бойын жайлап кӛшіп жүретін Жаппас
руының билері Кӛбектің Алтыбайы мен Тӛлегеннің Жаңғабылы кӛптен бері
Кенесарыға екі жүзділік кӛрсетіп келген. Қолдан келер қуат жоқ, іш қазандай
қайнайды, сондықтан амалсыз жүрген. Доспыз деп ауыздары айтқанмен, іс
                                     201
жүзінде қастықтарын кӛрсете берген. Ел басын біріктірем деген Кенесары бұл
билердің ӛз руларында ықпалды екенін еске алып жеңіл-желпі күнәләрін кеше
салатын. Ал бұл билер ауылдары Сыр бойын жайлап, Торғайды қыстайтын.
Жылқысын Мұғажар тауының ығына тебінге айдап, қойларын Орынбор
шекарасында казак-орыс жерінде ұстайтын. Кенесары Торғайға кӛшіп келгелі,
жайылымымыз тарылды деп екеуі бірдей наразы болатын. Кейде зекет те
тӛлемей қоятын. Осыдан барып Кенесары мен билер арасында қырбайлық
күшейе түскен еді. Оның үстіне биыл Торғайды қыстап қалған Алтыбай
аулының он шақты жігіті жер білмейтін Сотников жасағына жол кӛрсетіп,
Күнімжан мен Ақсақал тӛбедегі Кенесары ауылдарын шабуға қатынасқан. Бұны
естіген Кенесары билерге ӛшігуде. Сұлтанның қазіргі кіжінуі сол ӛштіктің
салдары.
    — Жаппас ауылдарының қандай жазығы бар? — деді Жүсіп Кенесарыны
тым ашуландырып алмайын дегендей, қаймыға сӛйлеп, — жазығы жазғы
жайлауын Арқадан кӛшіп келген елдердің жайлағаны ма?
    — Ал Арқа елдерінің қандай жазығы бар? Жерін орыс губернаторлары
тартып алғаны ма? Күнімжан ханша мен Ақсақал тӛбедегі аулымды шапқан
Сотников жасауылдың әскерін кім басқарып келді? Жаппас жігіттері екенін
білмей-
сің бе?
    — Басқарып келген бір он шақты жігіт шығар. Ал қатын-қалаш, басқа
жұрттың қандай күнәсі бар?
    — Ӛзгесі күнәсіз болса күнәкарларын ӛздері неге жазаламайды? Бәрі
Алтыбай бидің адамдары. Серкесі қайда бастаса, жұрты соңынан ереді.
    — Онда Алтыбайдың кӛзін жой. Ӛзге жұртқа тиюдің қандай қажеті бар.
    — Алтыбайдың да Алтыбай болып отырғаны соңынан ерер елі болған соң
емес пе? Егер соңынан ерер жұрты жоқ болсыншы, кӛрейін мен оны!
    — Сондықтан жазықсыз елді құрту керек пе? Одан да Алтыбайдың ӛзінен
алу керек ӛшті.
    — Жоқ, елі де жазықты. Жазықсыз болмаса, Алтыбайдың соңынан неге
ереді?
    — Мүмкін қорыққанынан еретін шығар? Айтқаныма кӛнгісі келмейтін елді
дегеніме қорқытып жүргізем деп сіз де айтып тұрған жоқсыз ба? Қайдан білесіз,
Жаппас руының қарашысы сізге ергісі келетін шығар, тек Алтыбайдан
қорыққасын, амалсыз оның дегенінен шықпай отырған болар.
    — Алтыбайдан қорқып Жаппас Кенесарыға қосылмай отыр дейсің бе? Сенің
айтқаныңды дұрыс делік... Шынында да қазақ қорыққанын сыйлайды. Бүгін
Жаппас руын шапсам, ертең Шекті ӛзі келіп қосылады.
    — Онда Жаңбыршы ұлы Балғожа би неге келіп қосылмады? Сіз ол ауылды
бір емес, екі рет шаптыңыз ғой.


                                     202
   — Балғожа би қорқау қасқыр секілді қорқақ. Ол орыстан қорқып отыр, содан
маған қосылғысы келмейді. Жалпы алғанда қара қазақ — қорқақ жұрт, Балғожа
би де қарадан шыққан.
    — Кене хан, бұныңыз қате секілді. Мен кӛрген қазақ батыр халық.
Қорқытып соңымнан ертемін деп жүргеніңізде оларды ӛзіңізден қашырып
алмаңыз.
   Кенесары кенет тұнжырап кетті. Шықшыттағы күре тамыры бүлкілдей
ойнап, демін әзер-әзер алды.
    — Сен Таймастан да, әбілғазыдан да ақылды екенсің, — деді Кенесары сәл
булыға сӛйлеп, — бірақ енді халықты қорқытып қосудан басқа қандай жол
қалды? Биыл жиналатын он мың әскермен Россия патшасы түгіл, Қоқан ханын
жеңе алмайсың. Қоқанның ӛзіндегі таңдаулы галабатыр әскерін былай қойғанда
бір ғана Эрмазар қорғанында он екі мың жауынгері бар... Оған На-
манған, Андижан, Ош, Тақты Сүлеймен, Шархия, Ангара, Құрама, Ходжент,
Ұратӛбе, Ташкент әскерлерін қосып кӛр. Біздің Сыр бойындағы жұртпенен бас
қосқандағы күшіміз жетері бар болғаны Ташкент. Бұның ӛзіне де рұқсат беріп
отыр ма, ӛзіңе белгілі. Орынбор бастықтары мені Аллақұл ханнан он бес
мылтық, бір арғымақ алды деп кінәлап еді. Ол ӛліп еді оның баласы Рахманқұл
ханнан ер-тоқымы алтындатқан үш арғымақ, үш қылыш, он екі мылтық, екі бас
қорғасын сыйлық келді. Маған жіберілген тарту-таралғыға қарап Орынбор
бастықтары мені Хиуа ханын жақтамақ болып жүр дейтін кӛрінеді. Хиуа
мылтықтары жақсы, үш жүз қадам жердегі құсты құтқармайды. Ал «Кӛктолғай»
секілді ақалтеке арғымақтары тек жауға мінуге жаратылған. Бірақ жұрт
Кенесарының кім екенін білмейді. Мен Хиуа ханының жұмсауына жүруден
кӛрі, Хиуа ханының ӛзімнің жұмсауымда жүргенін жақсы кӛретін адаммын.
Хиуаға ұзын ырға сенім білдірген болсам, оның маған сеніп Бұқар ханымен
ӛштесе түссін дегенім. Қазаққа Бұқардың да, Хиуаның да, Қоқанның да
күшейгені керек емес. Үш қасқыр бірін бірі таласын, мүмкін үшеуі бірдей
әлсіреген кезде бізге де пайда түсер? Енді ӛзің ойлашы, он бес мың салт атты
сарбазбен Россия патшасын да, Қоқан ханын да жеңе алмайсың. Ал
Орынбормен қан тӛгіспей бітімге келеміз деген ниеттің неге апарып соққанын
ӛзің де кӛріп отырсың. Күнімжан мен екі баламнан айырылғаннан басқа не
таптым? Енді не істеу керек? Қой секілді үн-түнсіз аяқ серіппей бауыздала бер
дейсің бе? Ең болмаса ешкі тәрізді бақырып ӛлген құрметті. — Кенесары кенет
сұстана қалды. — Бірақ мен ешкі де, қой да болмаймын. Ажал табар болсам
батырларша ажал табам. Кӛшіп-қонар жеріміз әлі де бар, әлі де алысам. Бұрын
құр ғана ереуілшіл ел болсақ, енді хан билеген елміз. Жауымыз бізбен санасуға
мәжбүр болады. Ал мұны істей алмасаң...
   — Оны істей алмайтыныңызға кӛзіңіз әлі де жеткен жоқ па? — деді Жүсіп
Кенесарыны кенет аяп кетіп.


                                     203
    — Кӛзім әлі әбден жеткен жоқ. — Ол кенет шаршап кеткендей болды. —
Бірақ сен дұрыс айтасың... Жерін алып бере алмайтынына кӛзі жеткен қазақ әлі-
ақ ертең тарай бастайды. Ал оларды таратпау керек.
    — Қалай таратпайсың?
    — Күшпен таратпаймын! — Кенесары кенет ызалана дауыстап жіберді. —
Күшпен басын қосамын! Кӛнбеген ауылды шабамын, қарсы келгенінің басын
аламын. Кӛнбей кӛрсін!
    — Ӛйтіп жұртты қырып хандық құрудың қанша қажеті бар? Ӛз елің, ӛз
жұртың емес пе...
    — Кенесарының жасыл туының астына кіргісі келмеген жұрт жұрт емес! —
Ол бұрынғысынан да сұрлана түсті. — Ондай елдің мейлі қаны судай ақсын,
мейлі бәрі қойдай бауыздалсын, егер оған қабағымды шытсам, Абылай атамның
аруағы атсын!
    Жүсіп Кенесарының мұндай түрін бұрын кӛрген емес. Және оның нағыз
шын сырын дәл қазіргідей шешіле айтуын алғашқы рет естуі. Кенесарының
айтқанын орындайтынына Жүсіп күмәнданған жоқ. Ӛйткені тӛре
тұқымдарының халықты қоймен тең кӛретінін, қаныпезерліктің арқасында
қалың бұқара тағдырын ойыншық санайтынын бұрын да білетін. Ал
Кенесарының ойлаған мақсатына жету үшін қара халық түгіл, ӛзінің туған
әкесін де құрбан ете алатынына талай рет кӛзі жеткен. Мұндай жауыздық
қаракетпен арманға жету әдісі Шыңғысханнан, Ақсақ Темірден қалған.
Шыңғысхан қанішерлікте болат қанжар болса, Кенесары сол қанжардың
кішкентай сынығы. Болат қанжардың қанға суарылған сынығы. Араларында
алты ғасыр ӛтсе де қанқұмарлық түбі бір. Одан қайда кетеді? Жүсіп енді әбден
ашынған Кенесарының ешкімді аямай, дегеніне кӛнбеген елді қанға
бояйтынына шек келтірмеді.
    Ӛзі де солай болды. Бұрын тек ӛшіккен аға сұлтандардың, би, датқалардың
аулын шауып, малын айдап алатын болса, енді солардың қарамағындағы
жазықсыз елдерді де шабуға кірісті. Патша үкіметінің санағы бойынша
Кенесары он жыл кӛтерілісінің ішінде жүз жетпіс бес ауылды тонап, бес жүз
жазығы жоқ кісі ӛлтіріпті. Соның бестен тӛрті ақырғы бес жылына жатады.
    Кенесарының шешімінен жаны түршігіп кеткен Жүсіп, ханды орынсыз қан
тӛгуден тоқтатқысы келді.
    — Алтыбай аулын шапсаңыз, ӛзіне берілген бидің ӛшін қайтарамыз деп
патша үкіметі қатты шара қолдануы мүмкін. Олардың қолында қазір екі
балаңыз бен Күнімжан ханшаның барын ұмытпаңыз. Егер Алтыбай аулында қан
тӛгілсе...
    — Аршабоқ пенен Обыріш менің де қатын-баламды ӛлтіреді дейсің бе? —
деді Кенесары, ауыл қазақтарының қойған аты бойынша Горчаковты
«Аршабоқ», Обручевті «Обыріш» деп атап. — Жоқ оны істемейді. Онда мен
қолымдағы есірей орыстарды ӛлтірем. Және орыс жанаралдарына біздің

                                     204
бірімізді біріміз қыра бергеніміз тиімді емес пе? Жерлері кеңиді. Ал алда-
жалда...
   — Иә, алда-жалда?...
   — Саған айттым емеспін бе, ӛз дегенімді істеу үшін ештеңеден де
тайынбаймын деп?..
   Жүсіп шошып кетті. Кенесары оған бір аяу, мүсіркеу, қиналу дегенді
білмейтін тас мүсін тәрізді кӛрінді. «Иә, бұл тас мүсін, мұнда жүрек жоқ.
Жүрегі болса ӛзінің жақсы кӛретін қатын-балалары жайында бұлай дер ме еді?..
Мұндай адамды түсіну қиын. Жоқ, бұл адам емес, қара тас. Ал мейірімсіз қара
тасты қалай түсінерсің... Әлде осындай қара тас болуға ашынғанынан барып
отыр ма?»
   Кенесары тағы да оның ойын бӛліп жіберді.
   — Сен мені ӛз бӛлтірігін аямас бір қорқау қасқыр екен деп тұрған
шығарсың, — деді ол, даусы кенет дірілдеп кетіп, — олай ойлама! Менің де
жүрегім бар. Әйелім мен балаларымды мен аясам да олар аямайды. Болар іске
болаттай болу керек. Әйтпесе қайғы деген қашан да болса адастырады. Адаспас
үшін қайғы дегенді біржолата жүрегіңнен қуу керек. Бүйі қысылғанда ӛзін ӛзі
шағып ӛлтіреді. Мен сол бүйі құрлы жоқпын ба? Ӛзін аямаған кісі аузын қан
етеді. Қатын-баламды да құрбан ете алатынымды жауым кӛрсе, менен
бұрынғысынан да қорқады. Ал қорықпаған жерде сыйласу жоқ, хан деп санасу
жоқ. Ал егер хандығымды берік ұстағым келсе, елге де ӛз басыма да аяушылық
етпеуім керек. Қаталдық жеңістің ең керек шарты.
   Жүсіп енді Кенесарыдан шын шошынды. Кенет оның алдына осыдан үш
жыл бұрын Сыздықты қалай сынағаны елестеп кетті. Жүсіп балажан болатын.
Бірақ о жолы Сыздықты пышаққа түседі деп аяған жоқ. Аяған болса бұлай
сынамаңыз деп Кенесарыға жалынар еді. Жүсіп оны істемеді ғой. Ӛзінің осы
қылығын ол артынан сан рет ойлады. «Неге мен сонда Сыздыққа ара түспедім?
әлде Сыздықты мен бірдеңеден жек кӛрдім бе, немесе онда адамның ішін
жылытпас бір мінез бар ма еді?» — деп шешуін таба алмай сан басы қатқан. Сол
сұрағына кенет Жүсіп шешім тапқандай. «Ие, ие, дүниеде осы сұлтандар тәрізді
қасқыр тектес жандар аз емес шығар. Адам олардың тірі жүргенінен ӛлгенін
тілейтін болар. Жұрт тегі қасқырды немесе бӛлтірігін ӛлтірдім деп опық
жемейді. Менің де жүрегімді тӛре тұқымына деген ӛзім әлі аңғара қоймаған
сондай бір сезім билеген екен... Сол күні Сыздық туралы соншалық қиналмау-
ыма әлгі жасырын сезім себепкер болғандай ғой. Ал қасқыр тектес тұқымының
Кенесары шын арланы. Арланы болмаса әлгі жан түршігерлік сӛздерді айтар ма
еді?»
   Кенесарының әйелі мен балаларын қаншалық жақсы кӛретінін Жүсіп есіне
түсіріп, ызаланған сұлтанды орынсыз қан тӛгіске барғызбас үшін тағы ақыл
берді.


                                    205
    — Күнімжан ханшаны балаларымен қазір Ордан Орынборға әкелді деген
сыбыс бар, қолымыздағы тұтқын орыс офицерлерімен айырбастайық деп әскери
губернаторға хат жазсақ қайтеді?
    Кенесары кенет елең ете қалды.
    — Бұл табылған ақыл. Барон Уйлер мен есауыл Лебедевті былай қойғанда
біздің қолымызда жиырмаға тарта есірей орыс офицерлері бар. Соның бәрін,
Күнімжанды бас етіп біздің ауылдан алып кеткен отыз бес адамға
айырбастасын. Солай деп хат жаз. Және... — Кенесары ойлана қалды.
    — Тағы не айтпақ едіңіз?..
    — Жанарал Обыріш келгелі арамыз шиеленіп бара жатыр-ау... Орынбор
әскері шықпағанмен Омбы солдаттары қояр емес. Әрине мұның бәрі Аршабоқ
пен Обырішсіз болып жатқан жоқ. Орынбор бізбен әзір жауласпай отырса, ол
ана Кеністің шаруасы. Ертең Кеніс кете қалса, басымызға әңгір-таяқ ойнайтыны
даусыз. Сондықтан күні бұрын Обыріштің ӛзіне тағы бір хат жазайық. Ақырғы
рет алдынан ӛтейік...
    — Хатты не деп жазамыз?
    — «Алдыңғы жылы Орынбордың әскери губернаторы мен жанарал Кеніс
құрметті патша ағзамның атынан бізге мәнәпӛс жариялап, бар күнәмізді кешкен.
Мұндай қадірлі адамдардың сӛзіне сеніп біз ақ патшаға қарсы мылтық ату мен
қылыш жұмсауды тоқтатқан едік... Ал биыл наурыздың жиырма бірінде, ӛзіміз
аңға шығып кеткенде, Омбы қаласынан шыққан Сотников жасауыл басқарған
жасақ аулымызды шауып, мал-мүлкімізді талап, Күнімжан сұлтаншаны бас етіп,
бірнеше адамды ұстап алып кетті... Бұндай жағдайда жақсылықты бір құдайдан
болмаса, орыс бастықтарынан күтуге болмайтынына кӛзімді жеткізді» де. Және
жалынған адам секілді кӛрінбей, әлі де болса тігім-бітімге келейік деген кӛңіл
білдір...
    — Мақұл.
    — Оған кӛнбесе ӛз обалы ӛзіне. Боса да бізді аямайды екен, біз де оларды
аямаймыз.
    — Түсінікті.
    — Және осы уақытқа дейін бұлаң құйрыққа салып бізге қосылмай алдап
жүрген билердің бәріне де хат жазыңдар. Әсіресе Назар руының ақсақалдары
Байтӛре мен Қаракүшікке..
    — Хатты не деп жазайық?
    — «Мені ханымыз деп ұқсын. Айтқаныма кӛнсін, айдауыма жүрсін. Сӛйтсе
біз де оған қорғанбыз. Бұрынғы күнәларының бәрін кешеміз. Ал бұны
істемесе... Отыз жыл жауабын күтемін, жауап ала алмасам, қалған отыз жылда
ӛздерін жазалаумен ӛтемін» де... Осындай хатты бізге теріс қарап жүрген
Жаппас руларының билері секілді ӛзге билерге де жазыңдар.
    — Жақсы.


                                     206
    Күн де батуға айналған екен. Сӛніп бар жатқан алтын сәулесі Алашаханның
кӛгілдір күмбезінің үстінде ойнап, ерекше сәулеттендіріп тұр. Кенесары
әлдекімнің аяғының сыбдырын естіп артына бұрылды. Таймас екен.
    — Кенеке, Орынбордағы балалардан жасырын шапқыншы келді.
    — Жақсылық па, жамандық па?
    — Жамандық.
    Кенесары сол түсін ӛзгертпеген қалпында сәл кідірді.
    — Қазір жақсылық күту қиын болар... Не дейді Алтыншаш келін?
    — Жіберген хабарына қарағанда жанарал Кеніс пен әскери губернатор
Обыріштің арасы нашар кӛрінеді...
    — Жаман хабарың осы ма?
    — Екі түйе сүйкенсе ортасында шыбын ӛледі. Екі жанаралдың келіспеуінен
біздің қазақ мәселесі күйрейді. Граф Перовский кеткеннен бері біздің бар
сенеріміз Кеніс емес пе?
    — Қазақ мәселесі күйреп болған жоқ па? Енді олардан не күтесің?
    — Үмітсіз тек шайтан ғана, Кене хан. Әлі де болса Орынборменен тіл табу
керек.
    — Мен тіл таппаймын деп жүрмін бе? Тіл тапқысы келмейтін ӛздері
емес пе?
    — Күштінің арты диірмен тартады, тіл табу біздің жақтан болу керек.
    — Сонда, Таймас, тымағыңды алып алдына барып жүгін дейсің бе? Жүгінер
де едім, тымағыммен бірге басымды қағып тастамасына кӛзің жете ме?
    — Жоқ, олай жүгінуге болмайды. Қазақ дене болса, сен бассың. Бастан
айырылып дене күн кӛре алмас. Мен тек қалауын тапса қар жанады, басқа жол
іздеу керек деймін.
    — Сонда қандай жол бар?
    — Бұл ойдың түбіне ӛзім де жете алғам жоқ... Әбден піскенінде алдыңа
салармын.
    — Жақсы, тағы қандай хабарың бар?
    — әскери губернатор бізді құртуға Петербордан тағы он тӛрт мың ақша
сұрапты... Оның үстіне тағы үш мың сом... Ол ақша... Кешіріңіз, Кенеке сіздің
басыңызды әкелген адамға сыйлыққа берілмек екен...
    Кенесары езу тартып күлді.
    — Менің басымның тӛлеуін соншама арзан санағандары қалай? Ӛздері бір
жылқыны отыз бес сомға бағалағанда, ең болмаса мың жылқы тұрмағанымыз
ба? Аршабоқ Петерборға жазған қағазында Кенесары отыз жетінші, отыз
сегізінші жылдары Россия патшалығының саудасына екі жүз сексен мың зиян
келтірді депті ғой! Осындай жанаралдармен қалай тіл тап дейсің?
    — Тіл табу керек. Ӛйткені олар күшті, сенің басыңа баға қойып отырған
солар ғой...
    — Күшті екен деп қорыққанымнан тізе бүгем бе? Таймас, әлде сен
Кенесарының мінезін білмейтін бе едің?
                                     207
    — Білемін. Білгесін айтып тұрмын. Қиындықта жол таба алмайды десек, хан
етіп кӛтермес едік. «Ашу — жау, ақыл — дос». Бұны қазақ білмей айтқан ба?
Кӛтерілісіміз шаңқай түсіміз еді десек, хандығымыз екіндіміз тәрізді, енді
біржолата жер астына күндей батып кетіп жүрмейік, әлі де ойланалық...
    — Жарайды, ойланайық. Тағы нең бар?
    — Батырмұраттың жасағындағы Гаврилов деген қашқын сыпай... осында
келіп жүрген саудагерлер арқылы сенің басыңды алуға Орынборға уәде берген
кӛрінеді. Мұны қысты күні істеу жеңіл депті. Обыріш егер Гаврилов бұны
істесе, оның солдаттықтан қашқан күнәсін кешіртемін деп Петерборға қағаз
жазыпты. Балалар осы сыпайдан сақ болсын депті.
    Кенесары түнеріп кетті. Бағанадан бері үндемей тұрған Жүсіп:
    — Гавриловтың ӛзінің басын алу керек, — деді кенет қатуланып кетіп, —
және ӛзгелерге сабақ болсын, бұл үкімді осындағы қашқын солдаттардың
кӛзінше орындаған дұрыс.
    Кенесары ойлана жауап берді.
    — Алдымен тексерген жӛн... Арам ойы анықталса Қараүлекке
тапсырармыз... Жұрттың бәріне сенбегендей, оның ажалын ӛзгелерге үлгі етудің
керегі қанша?..
    «Дегенмен бұл ақылды адам, деді Жүсіп ішінен, менікі ағаттық болды. Бір
шіріген жұмыртқа үшін, ӛзгелерге де байқа деп сенімсіздік кӛрсетудің, әрине,
қажеті жоқ...»
    Таймас тағы да бірдеме айтқысы келгендей Кенесарыға қарады. Сұлтан
оның ойын түсініп:
    — Айта бер, — деді енжар, — тағы қандай сұмдығың бар...
    — Дәулетші құйып болған зеңбірегін кеше сынаған екен... Заводтағыдай
жасау қиын ғой... Әлде салған оқ-дәрі артық болды ма, от қойып атқан шақта
күл-талқан бопты. Жанында тұрған Дәулетшінің ӛзін де мерт етіпті... —
Кенесары тұнжырап кетті. Құйылып жатқан зеңбіректерден үлкен үмітті еді.
Бұл үміт те құр дәмелендірді де жоқ болды. Ол:
    — Топырағы торқа болсын, — деді күрсініп, — жақсы шебер еді, ардақтап
кӛмілсін...
    Бұдан кейін үн-түнсіз үшеуі қостарына қайтты.
    Үш күн бойы батырлар, сұлтандар, ақсақал, билер жаңа хандықтың қандай
болуын талқылап, тӛрт мәселе қарап мынандай қортындыға келді:
    Бірінші шешкендері әскер мәселесі. Бұрын Кенесарының қарамағында сегіз
мың атты әскер болатын. Және бұлар жаз жиналып, қыс тарқайтын. Сұлтан
маңында қорған боп қысты күні бес жүздей ғана сарбаз қалатын. Кеңес енді
әскер санын жиырма мыңға жеткізуді жӛн деп тапты. Және бұл әскердің бес
мыңы қысы-жазы хан ордасының маңында болады. Әр жүзбасы, мыңбасы
ӛздерінің қарамағындағы әскерін осы жаздан бастап орыс әскерлерінің
тәртібімен соғысу әдістерін үйретеді. Мылтық атуды, найза, сойыл
пайдалануды, жаяу соғысуды тегіс ӛтеді. Жүзбасылардан тӛменгі жауынгерлер
                                    208
кеудесіне үш қатар жасыл жуан жіп іліп, иығына тілдей жіңішке жасыл шүберек
тағатын болады. Жүзбасылардан бастап одан жоғарғылары мұндай белгіні
қызыл шұғадан етеді. Ал ең жоғарғы қолбасшы Кенесарының ӛзі үстіне кӛгілдір
шапан киіп, иығына орыс полковнигінің эполетін тағады. Мыңбасына әйгілі
батырлар мен атақты сұлтандар тағайындалады. Ӛзіне сенімді адамдардан
мыңбасылар тағайындау ханның ӛзіне тапсырылады. Бұлардан бӛтен жеке мың
адамнан мергендер тобы құрылсын делінді. Оған мыңбасы етіп Байтабын
белгіленді.
   әскерде бұдан былай қарай мықты тәртіп орналсын деп шешті жиналғандар.
Тәртіп бұзушыларға Кенесары «шық» деп аталатын жаңа жазаны қолдануға
рұқсат етілді. «Шық» тәртіп бұзған адамның бетіне қылышпен, не найзамен
белгі салу. Мұндай белгісі бар жауынгер ӛзінің айыбын ерлікпен, немесе
адалдығымен ғана жууға тиісті. Екі рет «шық» белгісі салынған адам — билер
сотына түседі, малмен, не басқа ауыр шарамен жазаланады (үй ішінен бір жыл
бӛлек ұстау, не болмаса қой бақтыру тәрізді). Үш рет «шық» белгісін алған
адам, Кенесары тобынан қуылады, ал жазығы ауыр болса, ӛлім жазасына
бұйырылады. Жаңа хандыққа осындай тәртібі күшті әскердің керектігін айта
келіп Кенесары, «қазақтың атақты ханының бірі Қасым соғысты жақсы кӛрмесе
де, қарамағындағы бір миллион жанның тӛрттен бірін атқа қондырып, найза
ұстаттырған екен. Екі жүз елу мың әскері бар Қасым ханның айбарынан
сескеніп, еш жауы оған қарсы соғыс аша алмаған. Ал біздің заман ондай заман
емес, үш жағыңнан бірдей қаптаған жау. Оларға жем болмау үшін бізге айбарлы
қол керек. Қазір қарамағымызда бала-шағаны қосқанда бір миллиондай адам
бар. Бүгінгі бала ертең жауынгер. Миллионға таяу жаннан жиырма мың сарбаз
шығар деп сенемін, — деп сӛзін бітірген. Ру басшылары, батырлары
Кенесарының бұл ойын мақұлдаған. Және уәделерінде де тұрды. Келесі жазда
Кенесарының қарамағында жиырма мың әскер болды.
   Екінші қаралған — қалың әскер жинаумен байланысты оны жабдықтау
мәселесі еді. Кеңес бір ауыздан хандыққа жататын елден салық алынсын деп
шешті. Салық екі түрлі болсын делінді. Бірі мал салығы «зекет». Екіншісі «егін
салығы «үшір». Зекеттің мӛлшері: қырық қараға дейін салық салынбасын,
қырықтан жүзге дейін малы бар адам бір қара, ал жүзден артық малы бар адам,
жүзден артық әр қырық қарасынан бір бас беретін болды. Ал «үшір» салығы
жайында, осыншама әскерді асырау үшін әр егіншінің жылда алатын
бидайының оннан бірін хандықтың қоймасына құйылсын деп шешті
жиналғандар. Егін салығына келгенде кеңесте бірталай сӛз кӛтерілді. Кенесары,
қарамағындағы Торғай, Ырғыз, Сырдаря, Іле ӛзендерінің бойы мен кӛптеген
кӛлдердің жағасын жайлайтын елдерден бұдан былай қарай егін
шаруашылығымен қатты шұғылдануын талап етті. Ӛйткені Орынбор әскери
губернаторына қарайтын қазақ ауылдары кӛптен бері-ақ егін салуға
құмарланған-ды. Бірақ бұған Перовский де, одан бұрынғы Орынбор әскери
губернаторы граф Сухателен де қарсы болып келген. Екеуі де қазақтың тек мал
                                     209
шаруашылығынан аумағанын жақсы кӛрген. Сухателен: «Қазақтар еш уақытта
да астық екпеулері керек, ешбір ғылым түгіл, тіпті бірде-бір кәсіп білмей, ӛмір-
бақи мал бағып қана кӛшіп жүрулерін бар жан-тәніммен тілер едім», — деген
пікірді мақұлдаса, ал Перовский егінді тек казак-орыстарға салдыртып,
қазақтарды астықты солардан қымбат бағамен сатып алып тұруға мәжбүр етуді
дұрыс кӛрген. Бұл туралы генерал Обручев ӛзінің соғыс министріне жазған
баяндамасында: «Бұрын менің орнымда болған генерал-адъютант граф
Перовский, қазақтардың егін егіп, отырықшылыққа айналуына ӛте-мӛте қарсы
болып келген. Оның бүйтуіне қазақтар ӛздері еккеннен гӛрі, астықты бізден
сатып алып, Россияға байлаулы бұзаудай тырп ете алмасын деген ой себеп
болған», — деп Перовскийдің ойын дұрыс жазған.
    Сондықтан Орынбор шекарасында отырықшы қазақ поселкелері пайда бола
қалса, оларды алдыменен граф Сухателен, одан кейін генерал-адъютант
Перовский жойып отырған.
    Ӛшпес барымта, жұт, оның үстіне Россия солдаттары мен ӛзінің
сарбаздарының шабуылынан қарамағындағы елдің тіпті жүдеп кеткенін
Кенесары жақсы білетін. Сол себепті кей қазақ ауылдарының егін егумен
шұғылдануы олардың ӛз шаруасын кӛтерумен қатар, болашақ қалың әскерді
астықпен қамтамасыз ететін ең тиімді жол деп тапты.
    Бұл мәселені қарағанда тағы бір ойланатын жағдай туды. Ол — салықтарды
кім жинайды және қалай жинайды деген мәселе еді. Бұрын патша салығы
болсын, Қоқан хандығы салығы болсын, әр рудың, әр ауылдың басты адамдары
жинайтын. Кеңес Кенесарының ӛтініші бойынша бұл тәртіпті де ӛзгертті. Зекет,
үшір бұдан былай қарай әр ауылдан, әр рудан Кенесары ӛзі белгілеген жасауыл
арқылы жиналсын делінді. Кенесарының бұндағы ойы, қазақ жеріндегі жоғарғы
үкімет — ханның дәрежесін кӛтеру еді. Жиналғандар бұған да кӛнді.
    Үшінші әңгіме — ел билеу, әкімдік жүргізу, билік айту жайында болды.
Бұрын ел арасының дау-жанжалдарын, барымта, жесір дауын ру билері,
ақсақалдары шешетін. Осы кеңестен бастап мұның бәрін әр рудан Кенесарының
ӛзі тағайындаған билер шешсін десті. Бұндағы саясат тағы да хандықтың
дәрежесін кӛтеру еді. Екі рудың болмашы таласы, жесір ісі, яки шабындық дауы
секілді жеңіл шешілер жанжалды да, осы Кенесары бекіткен билер қарайды. Ал
кісі ӛлімді барымта, ел шабу тәрізді ауыр қылмысты істі ханның ӛзі шешеді.
Кенесары қарамағындағы ел мен Россия империясына жататын рулар
арасындағы таласты аға сұлтандар қарайтын болады. Ал кейбір асқынып кеткен
іс болса, Орынбор шекара комиссиясына хат жазылып екі жақ бірдей шешімге
келуді дұрыс тапты. Кенесары қарамағына жатпайтын рулардың таласы, егер
екі жақ бірдей келісіп ханға жүгінісе келсе, хан жарлығымен тағайындалған
билер кеңесіп үкім айтулары мүмкін деп табылды. Осы мәжілісте Кенесары
қазақ елінің бірлігін бұзады деп ру арасындағы барымтаны тыйдыру ісін
әдейілеп: «Бұрын есікте жүрген құл ӛлсе қожасы құн тӛлемейтін. Құл да ел
қорғауға жарайтын жан» деп ӛлген құлға құн тӛлететін еткізді.
                                      210
    — Тӛртінші және ең ақырғы мәселе — сауда-саттық жайында еді. Бұрын
Кенесары қазақ жерін Россия патшасына Шығыспен сауда-саттық жүргізу үшін
керек деп қана ойласа, енді салынып жатқан бекіністерге, кӛшіп келіп
орналасып жатқан казак-орыстарға қарап бұның бәрі отарландыру саясаты
екенін түсінген. Бұрын керуендерді тонап, Россия мен Орта Азия
хандықтарының                                                            сау-
да-саттық байланыстарын бұзып келсе, енді бұл саясатынан қайтты. Керуенді
ӛткізбеудің орнына салық салынсын делінді. Бұл салық әр түрлі болуға тиісті.
Ӛзіне дұрыс қарай бастаған елдерден, рулардан аз, ал теріс қарайтын жұрттан
кӛп алынады. Мысалы, Жаппас руының әр қосынан үш түйе, жиырма тӛрт зат,
татар саудагерлерінің қосынан бір ат, сегіз зат алса, бұқар саудагерлерінің
қосынан тоғыз зат қана салық алынылып, ал арғын руларының керуендері тіпті
тегін ӛтетін болсын деп бекітті.
    Бұнымен қатар мәжіліс шекара орыс поселкелерімен орынсыз жанжалды
тоқтатып, олардан астық сатып алу ісін жӛнге қойсын деді. Сонымен қатар
әскерге керек қару-жарақ, қорғасын, оқ-дәрімен қамтамасыз ету үшін Хиуа,
Бұқарлармен де сауда-саттық қарым-қатынасының күшейтілуін талап етті.
    Осындай шешімге келген ру бастары батыр, сұлтан, би ақсақалдардан
Кенесары тағы да бір ӛзіне ӛте керекті билік алды. Ол Хандық Кеңесі жайында
еді. Әбілқайыр баласы Нұралы кезінде Абылай тұсында жойылып кеткен хан
жанындағы Хандық Кеңес қайтадан құрылған. Бұрақ ол Хандық Кеңестің қақы
үлкен болатын. Хан күрделі мәселені Хандық Кеңессіз шешуге тиіс емес-ті.
Егер Хандық Кеңес дұрыс кӛрмесе, хан қандай ойлаған іс болса да бас тартуы
керек-ті. Кенесары жанынан да осындай Хандық Кеңес құрылды. Бірақ бұл
Хандық Кеңес ақылшы ретінде ғана тағайындалып, барлық билік ханның ӛз
қолында қалды. Оның шешімі кімге болса да заң, Хандық Кеңесте қолбасшы
батырлар да, қарамағындағы ел де хан шешімін бұлжытпай орындауға тиісті
делінді.
    Кӛздеген арманына жеткен Кенесары, мәжіліс біткеннен кейін ең жақын
серіктерімен тағы да біраз ақылдасып, кейбір әскер тобының ойын-ӛнерін кӛріп,
бір жетіден кейін Қара Торғайдағы ӛз ордасына қайтты. Кӛп кешікпей хан
тӛңірегіндегі жайылымға жасақтарын ертіп ӛзге батырлары да жинала бастады.
Жаңа алған тұжырым бойынша әскери ойын қыза түсті.
    Биліктің бәрін қолына алған Кенесары енді хандық әмірін жүргізіп,
кектескен руларынан, тіпті кейбір жеке адамдардан ӛшін алуға кірісті. Ол
Орынбор әскери губернаторына жататын орыс поселке, бекіністеріне тимей, бұл
ісін Батыс Сібір генерал-губернаторының шекарасындағы бекіністер мен ӛзіне
бағынғысы келмеген қазақ ауылдарын шабуылдаудан бастады... Енді екі жақтан
бірдей қан тӛгіс күшейе түсті.
    Кенесары жаздың ортасында Торғай бойына жаңа келіп жайлауына қонған
Жаппас ауылдарын шапты. Алтыбай сұлтанды ат бауырынан ӛткізіп жаралап,
қос қызын бірдей ат артына мінгізіп, аулына алып келді де осы айқаста кӛзге
                                     211
түскен екі сарбазына зорлап қосты. Мұндай қорлыққа шыдай алмаған Алтыбай
кӛп кешікпей қайтыс болды. Ӛлер алдында немере інісі Жанғабылға «тірі жүрсе
менің кегімді Қасым балаларынан алсын» деп аманат айтты. Бұрыннан да ӛш
Жанғабыл, енді бар ызасын ішіне түйіп Кенесарыны мұқататын жол іздейді.
Таба алмайды. Қол жинап аулын шабуға бата алмады. Бірнеше рет әскер сұрап
Орынбор бастықтарына барды. Кенесарының айтқаны келді, ӛз бекіністерінің
мазасын алмаған соң, Алтыбай үшін соғыс ашуды жӛн кӛрмеген әскери
губернатор «қоя тұр» деп Жанғабылды тоқтатты. Кенесары хандығын біржолата
құртпақ болып дайындала берді. Тіпті Кенесары әзірге адаса тұрсын дегендей,
Орынбордағы Күнімжанға бұрынғыдай қысым кӛрсетпей, қасындағы кішкентай
балаларын орысша оқытуға рұқсат етті.
   Бұл кезде Орынбор әскери губернаторының қарамағына жататын солдаттан
бір-ақ адам ӛлді. Ол қашқын Гаврилов. О да ӛз ажалынан, немесе соғыста жүріп
ӛлген жоқ, жақын жердегі шұбарға Қараүлек екеуі ағаш әкелуге барған жерде
дәл желкесінен «діңгек түсіп» мойын омыртқасы үзіліп қаза болды.
Гавриловтың ӛлімінен Орынбор бастықтары ойымызды сезіп қалған екен деп
сезіктенбесін деп Кенесары жерлеуіне ӛзі қатынасып, қашқын сыпайды аққа
орап, ардақтап кӛмгізді.
   Сӛйтіп жүргенде қанды қылышты қырық үшінші жыл келеді. Мұнымен бірге
қыс ӛтер-ӛтпестен Генс алынып, орнына генерал Ладыжинский
тағайындалыпты деген сӛз қазақ жеріне тағы жетті. Бұл сӛз шын болып шықты.
Кене ханға мұны кӛптеген маңызды хабарлармен бірге Генспен қоштасып
айырылған Алтыншаштың ӛзі әкелді.
   Тек Күміс қазақ жеріне қайта оралмады. Мінезімен, қызметімен Генске
ұнаған қыз, Қоңырқұлжа қылығынан қорланып, генералдың үй ішімен
Петербургке жүріп кетті. Қазір ӛш алуға қолынан ештеңе келмегенмен, тӛрт
жыл ӛткеннен кейін осы Күміс Қоңырқұлжаның Ақмола аға сұлтандығынан
түсуіне себеп болды.

ІV

   — Бір мың сегіз жүз қырық үшінші, Қоян жылы, маусымның жиырма жетісі
күні, Бірінші Николай патша Орынбор әскери губернаторына Кенесарыға қарсы
жасақ шығарып, оның басын әкелген адамға берілетін үш мың сом сыйлық
ақшаны шаңырақ салығынан тӛлеуге рұқсат етті.
   Осындай шешімге келетінін күні бұрын білетін Соғыс Министрімен тікелей
байланысы бар Орынбор әскери губернаторы Обручев Кенесарыға қарсы соғыс-
қа қыс басынан дайындалуда болатын. Ал Кенесарының қандай дайындығы
барын білу үшін ол патша рұқсатын алысыменен шілденің оны күні Қара Тор-
ғайға қарай войсковой старшина Лебедев басқарған үш жүз солдатты жасақ
шығарды. Кенесары бұл жасақпен Ырғыз ӛзенінің жоғарғы жағында кездесті.
Күнде Батыс Сібір губернаторы солдаттарымен шалысып жүргендіктен, екі
                                    212
жақты соғыстың қиынға түсетінін ойлаған Кенесары бұ жолы да сабырлылық
істеді. Лебедевке әбілғазы басқарған уәкіл жіберіп ӛзінің соғыссыз да Орынбор
әскери губернаторына бағынатынын, керек десе шекараға жақын кӛшіп келіп
қонатынын білдірді. Лебедев Обручевке ат шаптырады. Орынбор әскери
губернаторы оған әзірге соғыс ашпай, сол Ырғыз бойында жасағымен қала
тұруын бұйырады. Ал ӛзі бұрын патшаға Кенесарымен бітім жасаудың керек
еместігін дәлелдеп, майдан ашуға рұқсат сұрағандықтан, енді сол сӛзінен
қайтпай Ырғыз бойында шағын қолмен тұрған Кенесарыны біржолата құртпақ
болды. Сондықтан күні бұрын құрылған жоспар бойынша, Ырғыз бойындағы
Кенесарыны қоршап алыңдар деп ӛзге әскер бастықтарына бұйрық берді.
    Бұ жоспар бойынша Орынбор әскери губернаторына бағынатын сұлтан-
правительдер Ахмет, Арыстан, Баймұхамед әрқайсысы бір мың адамнан жасақ
құрып күні бұрын дайын тұруға тиісті еді. Әскери губернатордың бұйрығын
алысыменен Ахмет Тобыл жағынан шығып, ал Арыстан мен Баймұхамед
Сахарный бекінісіндегі үш мың солдатты полковник Бизановтың қарамағына
еніп, Кенесарыны Оңтүстік пен Батыс жағынан қоршаулары керек еді. Ал
Кенесары Батыс Сібір губернаторына жататын Ұлытау, Арғынатыға қарап ӛтіп
кетпес үшін Омбы, Қызылжар, Қарқаралы бекіністерінен, ереуілшіл елдің
күншығыс жағынан, кӛк темірге мұздай бӛленген ұзын саны мың мылтықты
күшті жасақтар шықпақ болатын.
    Ереуілшілердің тыңшылық жұмысын Таймас басқаратын. Ол Алтыншаш
арқылы дәл болмағанмен де осындай жоспар жасалып жатқанының ұзын ырға-
сын білетін. Оның үстіне Бизанов полкіне жіберген тыңшысы Тӛлебай деген
жас жігіт арқылы және сұлтан-правительдердің аулындағы қара құлақтарының
жеткізуі бойынша бұл жоспардың қалай орындалып жатқанын, сұлтан-
правительдер қанша адам жинағанын, қай кезде аттанысқа шықпағы — бәрінен
қанық отырған. Осындай мәліметі бар Кенесары бұл айқасқа дайын еді.
Войсковой старшина Лебедевтің әскеріне қарсы тек шағын қол — мың адаммен
ғана шығуының себебі де осында болатын.
    Кенесары бұ жолы соғыс әдісін тіпті ӛзгертті. Патша губернаторлары бұны
енді біржолата құртуға кіріскеніне кӛзі жеткен сұлтан оңай берілгісі келмеді. Ең
алдыменен ол әскерін бұрынғы әдеті бойынша бір жерде ұстамай, беске бӛлді.
Ондағы ойы, түбі жауына тӛтеп бере алмай қалатындай күн туса бар күшін
біржолата құртып алмай, шамасы келгенше әскерін сақтау еді. Бизанов полкіне
қарсы шығатын жасаққа мыңбасы етіп Наурызбайды, ақылшы етіп Ағыбай
батырды тағайындады. Ал Батыс Сібірден келетін үш жасаққа қарсы мың
адамнан құрылған үш жасақ шығармақшы болды. Біріне мыңбасы етіп Жеке
батырды, оған ақылшыға (штаб бастығы ретінде) Құдайменді батырды,
екіншісіне мыңбасы етіп Иман батырды, ақылшыға Жанайдарды, ал үшіншісіне
Бұқарбай батыр мен Жәуке батырды тағайындады. Ӛзі Жоламан екеуі болашақ
соғыстың дәл ортасы осы болар-ау деген Ырғыз ӛзенінің жағасында қалды. Бұл
кезде он мың салт атты әскері бар Кенесары Байтабын басқарған мерген тобы
                                      213
мен қалған жауынгерлерін Мұғажар тауының арасына қарай кӛшкен ордасының
тӛңірегінде ұстады. Бұл негізгі қолмен Кенесары әр жерге қойған бекет тәрізді
шұғырымдар арқылы байланыс жасап тұрды. Қысылтаяң күн туса бірігіп
кетерліктей жағдай сақтады. Кенесарының соғысқа былай дайындалуының екі
себебі бар-ды. Бірі, патша әскері Ырғыз бойында бастарын қоса алмаса, оларды
жекелеп ұруға жеңіл. Екіншісі, ұрысуға жері неғұрлым кең болса, Кенесары
әскерінің тынысы солғұрлым кең, ӛзінің негізгі әдісі атты әскерінің
шапшаңдығын пайдалана алады. Бүгін бір жерде тұрса, ертеңіне екінші жерге
шығып, әр жерден із тастап, жауына ұстатпайды. Кенесарының бар ойлағаны
бар әскерімен ӛзі қоршауға түсіп, бар күшін харап етіп алмау. Ал мына
қолданған әдісі ұшы-қиыры жоқ қазақтың кең даласына ең лайықты әдіс. Бір
жерде жеңілген күнде де ӛзге жердегі әскері аман қалады. Әскерін сақтауы —
хандығын сақтауы. Кенесарының бір ойлаған айласы — күші басым, зеңбіректі
мылтықты жаумен бетпе-бет келіп ұрыспай, тиіп-қашып, соңынан қудыра
қалжыратып, шаршата ұрысу. Ӛз жерінде, ӛз елінде Кенесары сарбаздарына
бәрі дос, азық табу да, ат ауыстыру да жеңіл... Бұлай алысу қуған жауының
алдыңғы шебі Кенесары жасағына жетемін деп ентелей соңынан ергенде, бір
топ сарбазы шұбалып келе жатқан жаудың артынан тиіп, азық-түлігін, оқ-
дәрісін артқан кӛшін бӛліп әкетуге де қолайлы! Патша әскері қуып, жете алмай
қалжыраған сайын қазақ даласының жаңбырлы, суық күзі жақындай түседі. Кей
жерде ат толарсағына дейін бататын батпақты сары дала патша әскерінің
қолбасшыларына бораны қасқырша ұлыған ызбарлы қыстан кем емес. Күзі ақ
жауын. Күндіз-түні бір ашылмай, сіркіреп құя берсе ешбір әскер шыдай
алмайды. Айдалада қасқырша жортуларын амалсыз тоқтатып, бекіністеріне
қайтуға мәжбүр болады. Ал Кенесарының күні со кезде туады. Бекіністерге
тимегенмен жасақтары арып-ашып ауылдарына қайтқанда ӛштескен
сұлтандарынан кегін қайтарады. Адамдарын шауып, қырып-жойып, малын
айдап әкетеді. Осындай жағдайды ойлаған Кенесары, биыл ұрысудың жаңа
әдісіне кӛшті. Және Лебедевпен шілде бойы берекесіз бітім сӛз жүріп күннің
ӛтіп бара жатқанына ол ӛте қуанышты да еді. Патша әскері тамыз шыға аттанса,
бір     ай-бір     жарым       ай    айқасқа    Кенесары       жағы     қайт-
се де шыдайды, ар жағында қазан айы келіп, жаңбыр басталады!..
    Кенесарының есебі тура шықты. Сұлтан-правитель Ахмет войсковой
старшина Лебедевке шілденің аяғында әзер келіп жетті. Ал Арыстан бар
болғаны бес жүз ғана жасақ жинады. Баймұхамедтің де қаруланған жасағы
осыдан сәл ғана асты. Мұндай жағдайды кӛрген полковник Бизанов,
Орынбордан қосымша әскер алдырып бес мың солдатпен тамыздың басында
ғана Сахарный бекінісінен шықты.
    Кенесарыға ең қауіпті күш осы Бизановтың әскері. Бірақ оған қарсы кӛп қол
шығармай, қулық істегісі келді. Ол Бизановқа қарсы шағын жасақпен Нау-
рызбай мен Ағыбайды жіберді.

                                     214
    Ең алғашқы айқасты да осы екеуі бастады. Тамыздың жетісінде күн ӛте
ыстық болды. Бекіністен шыққандарына екі тәуліктен асқан бес мың әскер, ат
соғып, күйіп тұрған күнге әзер шыдап келе жатты. Қол басындай жуантық
келген, қара мұртты Бизанов, оң жағында подпұлқындық (подполковник)
шеніндегі Ахмет сұлтан, сол жағында пұлқындық (полковник) Баймұхамед.
Арыстан бұл маңай ӛзіне жататын ӛңір болғандықтан, бүгін таңертең жүз
адаммен жолдарынан бұрыстау тұрған бір қазақ аулына бұрылған. Ондағы ойы
осы ауылдан қосымша жігіт алу. Бизанов әскерін күн бата қуып жетпек.
    Бизанов әскері жазық даладағы бір қарасудың жағасына тоқтады. Кӛл
маңайында жақында қалың жаңбыр ӛтіп, қурап қалған шӛбі қайта кӛгерген-ді.
Кӛлдің суы да тұщы, мӛп-мӛлдір. Қалжырап келе жатқан әскерге ат шалдырып,
тынығуға қолайлы... Су бетінде жүзіп жүрген қалың құс қаптаған адамнан
үркіп, қанаттарын сымпылдай қағып кӛкке кӛтеріле жӛнелді. Бір-екі есерсоқ
солдат мылтықтарын да атты. Құстар одан әрі үркіп, аздан кейін тіпті кӛрінбей
кетті.
    Мидай жазық дала, тек сол жақтарында ӛркештене біткен бұйратты адыр
ғана бар. Оң жағы сағымдала қара құмға қарай созыла жоқ болады...
    Бизанов осы кӛлдің жағасына қонуды дұрыс кӛріп, қалың қолға «аттан
түсіңдер» деп бұйрық берді. Жазық дала, жау келер болса алыстан кӛз түседі.
Алдын ала жіберген барлаушылар бұл араның қауіпсіз екенін айтып келді.
Ӛйткені жан-жақтың бәрі бүдірі жоқ мидай жазық... Тек сол жақтарында ғана
ұйысқан талды, жыңғылды Мұғажар тауының етегі. Бірақ әскер тоқтаған
жерден ат шаптырым. Сондықтан барлаушылар ол жақты ат қинап зерттеген
жоқ. «Алда-жалда бұл жақтан жау келер болса, не тау етегі мен кӛл арасы қу
дала, кӛзге түсер, не болмаса келе жатқан қолдың дүбірі естілер және егер
жанынан құтыла алмай жүрмесе есі дұрыс қай қазақ осыншама қолға келіп
тиіседі», — деп ойлады олар. Расында да бұлар қауіптенетін ешбір себеп жоқ
еді. Ӛйткені Кенесары бес мың мылтықты әскер түгіл, бес жүз патша
солдаттарымен де қаша жүріп соғысады. Орыс кәрлі қылышына бетпе-бет келер
оның құдіреті шамалы...
    Қалың қол кӛл жағалай аттан түсіп, қос-қос боп шатырларын тікті.
Жауынгерлер кӛл жағасынан қоға қиып әкеп от жағып шай қайната бастады.
Мылтықтарын күрке етіп сүйестіріп, кейбіреулері су жағасына беті-қолын
жууға кетті.
    Сӛйткенше күн батып, ымырт үйіріліп, қараңғылық та түсті. Әскерлер кешкі
астарын ішіп болды да, жағылған оттарды сӛндіріп, ұйықтауға ыңғайланды...
Тек қолды қоршай барлаушылар мен шатырлар жанында күркеленіп қойылған
мылтықтарды күзеткен қарауылдар ғана қалды.
    Бірақ жұрттың кӛзі енді ұйқыға кете берген кезде кенет «Аттан! Аттан»,
«Кенесары! Кенесары!» деген ащы айқайлар шықты. Тып-тыныш боп мүлгіген
далада бұл үн, қараңғы түнде күн күркірегендей қатты естілді. Сӛйткенше
болған жоқ, тынығып жатқан әскер шатырларының үстін мыңдаған салт
                                     215
аттылар басып кетті. Нағыз бір жер астынан қалың қол шыққандай. Сатыр-
сұтыр                                                                  ұрыл-
ған сойыл, шоқпар, жалаңдаған қылыш, айқай-шу, ӛкірген адам, шыңғырған
жылқы. Жаңа ғана ұйқыға кетіп бара жатқан әскер үсті әлем-тапырық болды да
кетті. Ақыры «Абылай! Абылай!» деп салған ұранға «Ағыбай! Ағыбай!» деген
күшті үндер қосылып, тынық түнді жер жарғандай тітірентті. Шатырларынан
атып-атып шыққан солдаттар мылтықтарын алып салт аттылармен айқасқанша,
қайың сойыл ысылдап кеп кӛк желкеден тиеді. Әйтеуір осынау жан шошырлық
айқас ӛткіншек сұрапыл секілді аз уақытқа ғана созылды. Солдаттар енді
аттарына мініп естерін жинаған кезде, салт атты сарбаздар, ауыл үстін жайпап
ӛткен құйындай, топтарын бұзбастан, сойылдарын оңды-солды сілтеп заматта
жоқ болды.
   Тыныш жатқан әскерге құйындай тиген бұл топ Ағыбай мен Наурызбайдың
сарбаздары еді. Олар Мұғажар тауының етегіне осыдан екі күн бұрын келіп
бекінген. Тӛлебай тыңшы арқылы Бизановтың әскерінің осы жолмен шыққанын
күні бұрын біліп отырған. Кенесарының үйреткен соңғы тәсілі бойынша, бұл
жасақ Мұғажар етегінің жыра, жықпылын, жыңғыл, тобылғы, қараған, талдарын
бетке ұстай тығыла жайғасқан. Кенесары әскері адамды жасыра алатын адыр,
шатқал, тоғай, ши, қамыс тәрізді жаратылыстың ӛзі бейімдеген жер бетінің
ерекшелігін пайдалануда әбден машық болып алған. Кенесары әскері ойда
жоқтан, күтпеген жерден жауына шабуыл жасаса, кӛбінесе осындай бүдір, шилі
сайдан, не жыңғылды, талды шатқал, шұбардан жасайтын. Ит жылы Ақтау
бекінісінің қасындағы Тіленіш — Шет бекетін алғанда да, Кенесары сарбаздары
әжептәуір қаруы бар патша жасағын қалың ши арасынан шыға келіп күл-талқан
еткен. Мұны естіген генерал-губернатор Горчаков соңынан штаб бастығы
генерал-майор Фондерсонға ашуланып «Егер қазақтар тығылып жатқан қамыс,
қарағай, ши тәрізді кісі жасырынар жерлерді күні бұрын саралап шыққан
болсаңдар, олар бүйтіп аңдаусызда біздің солдаттарды бас сала алмас еді», —
деп жазған. Патша әскері Кенесарының осы әдісінен талай аузы күйсе де, ылғи
естен шығара берді. Бұ жолы да соның кебін киді. Алыстан қарайып кӛрінген
Мұғажар тауының етегіндегі жыңғыл, талды ерініп тексермегендіктерінің
сазайын тартты.
   Ағыбай мен Наурызбай жыңғылды шатқалдың ішінде тығылып жатты да,
күн батып қара кӛлеңкелене бастаған кезде сап түзеді. Әр сарбаз аттарының
аяқтарына әдейі арнап кигіз кебістерін кигізіп, жедел жүріп кетті. Аттардың
анда-санда осқырынғаны, кісінегені болмаса, келе жатқан дүбірлері тіпті
естілмейді. Түн тастай қараңғы. Ал кӛл жағалай жұлдыздай жыбырлаған қалың
от «біз мұндалап» бұларды шақырды да отырды. Ең ақырғы шоқ сӛнгенде
сарбаздар әскер жатқан маңға таяп кеп тоқтады. Ай шықпаған түн сол қалпында
кӛзге түртсе кӛрінбес соқыр... Бұлар аттарының аяғындағы кебістерін алып,
қайтадан мінді... Оң қолына тоғыз буынды шойын табанды найзасын ұстап,
атақты Ақауызына мінген Наурызбай мен Ақылақты ор қояндай секірткен
                                    216
Ағыбай мың сарбаздың алдына шықты. Қараңғы түнде жаумен бірге ӛздері де
бірін-бірі сойылға жықпас үшін бұлар әр жүз адамнан он сапқа бӛлінді. Осылай
он                                                                       тол-
қын болып бірінің соңынан бірі кідірмей, сойылдарын оңды-солды сілтеп жау
үстінен ӛте шығатын боп уәделесті. Бір сап пен екінші саптың арасы, жүз басы
жүзге санап жеткенге шейін ғана кідіреді. Осындай тәртіптен мың санды қол он
толқын боп жау үстінен ат ойнатып, сойыл соғып ӛте шығуы керек. Бірін бірі
ұрып жықпас үшін ешкім кідіруге тиісті емес. Сол қалыптарымен шауып,
кӛлдің арғы сағасындағы құмайт алаңға жете қайта сап дүзейді. Естерін
жинаған солдаттар қуар болса тоқтамай, әрі Айыр құмға қарай бет түзейді.
Шабуылды дәл осылай ӛткізуді бұлар күні бұрын келіскен. Қараңғы түн екі
жаққа бірдей. Тиген жау алдарында қос бар ма, жер ошақ бар ма, әлде әдейі
арнап қазылған ор бар ма, білмейді. Сондықтан Ағыбай мен Наурызбай ұйықтап
жатқан жау үстіне аялдамай, жайпап ӛте шығуды жӛн деп тапқан. Наурызбай
бастаған алғашқы бес жүз бірінен соң бірі «Абылайлап!» ат қойғанда, жер
сілкініп тау қозғалған секілді. Оған Ағыбай басқарған бес жүз «Ағыбайлап!»
қосылғанда әскер жатқан жерде ақыр заман орнағандай болды. Соққан
құйындай Наурызбай мен Ағыбай жігіттері ұрандасып, кӛл жағалап, арғы бетке
ауған шақта, әр жерге қоға, қамыс жағып естерін жинай бастаған солдаттар да
таң асырып қойған аттарына мініп үлгірді. Дәл осы мезгілде бес жүз сыпай
ертіп Арыстан да келіп жетті. Полковник Бизанов Арыстанға жаңағы тиген
жаудың соңынан қууды тапсырды. Ӛздерінің де ай туа қозғалатынын айтты.
Енді ол жауынгерлерін түгендей бастады.
   Кӛл жағалай қос-қос боп шашырай орныққандықтан шығыны жоқтың қасы
екен. Әлгі шапқан жаудың айқай-шуы есті алғанмен бәлендей ештеңе істей
алмапты. Дауылдай ойда жоқтан пайда болған жаудың айбарынан зәресі ұшып
кеткен полковник енді есін жинап, шығын санауға кірісті. Жылқы баласы түнде
де кӛреген келеді. Қоста жатқан солдаттарды тіпті баспапты. Қостан шыққан
бірді-екілі адам ғана ат астында қалыпты. Оның үстіне сойыл да біреуге тиген,
біреуге тимеген. Қысқасы, қаза болған солдат жүзге жетер-жетпес. Жаралан-
ғаны екі жүзге таяу...
   Ӛлген жауынгерлерді ор қазып кӛмгенше, ай да туды. Жер беті сұрғылттана
кӛріне бастады. Полковник ӛліктерді қойып болысымен, түн баласын үркіте
аспанға мылтық атқызып суық жер құшағына кірген жазықсыз жандармен ең
соңғы қоштасу ресімін істетті. Содан кейін атқа қонуға бұйырды. Қалың әскер
лек-лек боп жаңағы ӛздерін жусатып кете жаздаған жауларының соңынан қуа
жӛнелді. Аттары тынығып қалған екен, ауыздықтарымен алысып, қарш-қарш
шайнайды. Әлден уақытта барып таң да сыз берді. Сол мезгілде бұлар Арыстан
жасақтарына келіп қосылды. Беттері дұрыс екен, пұлқындық Арыстан Кенесары
әскерінің алда кетіп бара жатқанын айтты.
   Бұлар енді алдарындағы жауы кейін қарай ӛтіп кетпесін деп балық сүзген
аудай екі жаққа қанаттарын жая түсіп, бес жүз адам қатарласа сап дүзеп қуды.
                                     217
Ең ортасында полковник Бизанов, екі қанатында Жантӛренің екі сұлтан-
правитель балалары. Оң қанатында Ахмет, сол қанатында Арыстан. Әскер
соңында Баймұхамед. Қазақ даласында шабуылды бір уақытта хуннулар да
осылай ұйымдастырған. Сырттан қараған адамға қазір әскер жер-кӛкті алғалы
келе жатқан ұшы-қиыры жоқ теңіз тәрізді. Сұсты әм қорқынышты. Керегедей
қанаттарын жая бүкіл кең даланы алған бар болғаны бес мың адам, бұндай сап
түзеуде әлденеше бес мың боп елестейді...
   Таң құланиектеніп атып қалған кезде алдарындағы Кенесары тобы да
кӛрінеді. Бизанов тез қуып жеткісі келіп алға қарай ұмтыла түсті. Бірақ алдағы
жау жеткізер емес. Қарасына кӛз жаздырмай зытып келеді. Тақа қара үзіп те
кетпейді, тым жақындаттырмайды да. Біркелкі сар желіс. Беттері Айырқұм.
   Қуу қызығына түскен Бизанов «әне жетем, міне жетем» деп жан-жағына
қарауды да қойды, екі кӛзі алда боп, сол жағында қалып бара жатқан сайды
ӛрлей біткен қалың шиді де аңғармады. Үзеңгілер сартылдаған осындай
жүріспен сәске түс те болып қалды. Кенесары жігіттері жеткізбейді де, жоғалып
та кетпейді. Аралықты біркелкі ұстайды да отырады. Осындай жүріспен
Бизанов әскері ӛздерінің азық-түлік, оқ-дәрі, артық қару-жарақтарын салған пар
аттан жеккен жүз жеңіл ләкшәңке-арбаларынан тым ұзап бара жатқандарын
байқамай қалды. Әлі де байқамас еді, тек бұларды арт жағынан талмаусырай
шыққан мылтық дауыстары тоқтатты. Қолдың соңында келе жатқан
Баймұхамед жасағы кейін шапты. Бұлар бие сауымындай мезгілде ғана азық-
түлік тиеген арбаларға жетті. Алдарында жау шапқан кӛш жатыр. Сойылға
жығылған бірнеше арбакеш қазақ жігіттері... Жиырма шақты солдат оққа
ұшқан. Жер бетін алып кеткен шашылған ұн, тары. Қираған арбалар,
бауыздалған кӛлік..
   Шауып келген Баймұхамедтің керуен бастығы жаралы мосқал адамнан
білгені, бұларға тиген Ағыбай тобы болды. Олар қалың ши арасында тығылып
тұрып азық-түлікті керуенге шабуыл жасапты, «Ӛздері екі жүз қаралы адам деді
керуен бастығы, дайындалуға да мұрша бермеді, мына қалың ши арасынан лап
қойды. Қимылдары сонша жылдам болар ма, күзетші солдаттар арбадан секіріп-
секіріп түсіп мылтықтарын кезенгенше қаптады да кетті, жауған сойылдан жан
сақтаудың ӛзі қиынға түсті. Тек екі-үш-ақ солдат мылтық атуға жарады, леп-
лезде жосытты да салды. Кейбіреулері аттарынан түсе сала лӛкет
пышақтарымен қаптарды тіліп жіберіп, ішіндегі ұн мен тарыны шаша бастады.
Ӛздерін құтырған қасқыр дерсің, «әу» дегенше бәрімізді қан-жоса ғып сабап,
солдаттардың қару-жарақтарын аттарының алдына ӛңгеріп алды да кӛзден
ғайып болды».
   — Қалай қарай кетті ӛздері?
   Сойыл тиіп, бір қолы сынып, жанын қоярға жер таба алмай тұрған керуен
басы сау қолын кейін сермеді.
   — Мына жаққа!..

                                     218
   Бұларды шапқан расында да Ағыбай тобы еді. Артта келе жатқан азық-
түлікті кӛшке тиіп, Бизанов әскерін кідірткеннен кейін Ағыбай қасындағы
жігіттерімен кейін қайтып Кенесары әскеріне жетуге тиісті. Ондағы мақсат:
бұларды қууға Бизанов амал жоқ жасақ бӛледі, сӛйтіп генерал полкін
бӛлшектеуге мәжбүр болады. Ал бӛлшектенген әскермен алысу әрқашан да
жеңіл.
   Бірақ Бизанов ӛйтпеді. Қайта оралған Баймұхамед жасағын қосып алып,
алдындағы жауын қуа беруді жӛн кӛрді. Ол «алдымдағы Кенесары әскері,
мынау болмашы қол тек бізді алаңдатуға жіберілген» деп ойлады. Сӛйтіп
Бизанов алдындағы қарасы әлі үзіле қоймаған жауын қуып жетуді ұйғарды.
Аттары жараулы мың солдат алды да, ӛзге әскерін азық-түлік тиелген кӛштен
қол үзбей жедел жүріп отыруға бұйырып, жүріп кетті. Бұл кезде Наурызбай бес
жүз адаммен қалған. Мың сыпайдың екі жүзі бағана Ағыбаймен кеткен. Ал ұзақ
шабысқа жарамайтын үш жүзі, түнгі айқастан кейін бірден солға бұрылып,
Бизанов әскерін орағыта Мұғажарға беттеген. Ақырында кілең жүйрік мінген
бес жүз ер жүрек сарбаздарымен ӛзі қалған. Кенесарының бұл топқа тапсырған
міндеті: Бизанов әскерімен қоян-қолтық алыспай, қашқан түлкі тәрізді, алыстан
қылаңдап, құмға қарай әкете беру. Бұл кезде Кенесары басқа батырларымен
бірге патша шығарған ӛзге жасақтарға қарсы аттанады. Алға қойылған мақсат:
шамасы келсе жеңіп, шамасы келмесіне кӛзі жетсе, қуғыншы жасақтарды
соңынан шұбыртып Қарақұм, Қызылжыңғыл секілді қазақ жерінің түкпіріне
дейін апару, сӛйтіп әбден қалжыратып барып, күзгі жаңбырға соқ-
тыру?
   Осы әдістің бір тарауын орындамақ Наурызбай Бизанов әскерін соңынан
ертіп құмға қарай жӛнелді. Осы қуғынмен үш күн ӛтті.
   Ал тӛртінші күні мүмкін соғысқұмар Наурызбай қаша беруді намыс кӛрді
ме, әлде бӛтен бір себебі болды ма, ол ӛзінің азғантай қолымен Бизановқа бетпе-
бет келіп айқаспақ болды. Бірақ оның бұл кӛзсіз ерлігі ӛзінің түбіне жете
жаздады.
   Үш күн жүрістен әжептәуір қалжыраған Бизанов әскері тӛртінші күні жылап
аққан кішкентай ӛзеннің жанына кеп түнеді. Осы қалың қолға таң сазарып атып
келе жатқан кезде, қырқа белесті тасалай кеп, Наурызбай бес жүз жігітімен
«Абылайлап!» ат қойды. Ақауыз кӛкбестіні кӛсілте салған, зілдей найзасын оң
қолымен ойната кӛтерген Наурызбай ӛзі жігіттерінің алдында... Бұлар да жетті,
гүрсілдеген мылтықтың да даусы шықты. Лагерь үстіне келіп қалған
сарбаздардың бірнешеуі оққа ұшып, аттары ойнап шыға берді. Мұны кӛрген
Наурызбай бір-екі солдатты найзасымен кӛтере лақтырып, жігіттерін соңынан
ерте, оң жақтағы ойпатқа бұрыла шапты. Бірақ Науызбайды нысанаға алған
бірнеше мылтық даусы шаңқ-шұңқ етті. Науырзбай кенет Ақауыздың жалын
құшып қалды. Артында шауып келе жатқан Николай Губин қатарласа келіп,
оны құшақтай берді. Енді Ақауызбен үйірлес кер тӛбел қатарласа құстай ұшты.
Бизанов солдаттары жайылып жүрген тұсаулы аттарын тауып мінгенше,
                                      219
құйындатқан қазақ жігіттері жүзге таяу жолдастарын оққа ұшырып, бұйратты
белес, ӛркешті адыр арасына кіріп кӛзден ғайып болып кетті.
    Қасында ақылшы Ағыбай жоқ Наурызбай, бұл жолы қателескен еді. Бизанов
әскерін әнеукүнгі қоғалы кӛл жағасындағыдай күтпеген жерден шабуыл жасап,
тағы да талан-тараж етіп кетем деп ойлаған. Наурызбайда «кӛзсіз ер екен, бес
жүз адаммен бес мың қолға шапты» деген жұрт таң қалар сӛзге ілігу ниеті де
жоқ емес еді. Бірақ онысы болмай қалды. Жүз жолдасын оққа ұшырып, ал ӛзі
қара саны мен оң бүйірінен ауыр жараланып, ажал қақпанынан әзер құтылды.
Егер атұлтаны Николай Губин дер кезінде жанына жетпегенде, кӛзі қарауытып
есінен танып бара жатқан Наурызбайдың аттан түсіп қалуы анық еді. Ерлікті
мақсат, атақты арман ете бастаған Наурызбайға бұл айқас жеңіл тимеді,
жауынан құтылса да келесі жылға дейін аттанысқа шығуға жарамай, тӛсек
тартып жатып алды.
    Бизанов қоғалы кӛл оқиғасынан кейін, солдаттарына мылтықтарын қос етіп
күзеттіріп қоюды тыйған. Әр солдат түнде оқтаулы мылтығын жанына алып
жататын болған. «Абылайлаған!» алғашқы айқай естілгеннен-ақ, қостарынан
жүгіре шыққан солдаттардың келіп қалған жауға тӛтеп бере алуы да осыдан еді.
Наурызбай тобынан ӛлгені, жаралысы бар жүздей адам шығын болса, бұлардың
сойылға жығылып, найзаға түйрелгені жиырмадан аспайды. Бұдан артық қандай
жеңіс болар!
    Азғантай сарбазбен осыншама қолға шапқан жігіттердің ерлігіне таң қалған
Бизанов, қолға түскен бір жаралы жігіттен бұл шабуылды ұйымдастырған
Наурызбай екенін білді.
    — Кенесарының ӛзге әскері қанша жерде? — деп сұрады полковник.
    Жігіт расын айтты.
    — Кене хан бұл арада емес, ӛзінің ордасының маңында, біз тек сендерді
адастыруға жіберілген жасақпыз.
    Полковник ӛзінің қателескенін енді ұқты. Ол бұдан әрі Наурызбай жасағын
қуып құр әуре болудың керегі жоқтығын түсініп, Ырғыз ӛзеніне қарай кейін
шегінуді ұйғарды. Бостан-бос ӛте керекті он шақты күнді жоғалтқанына қатты
ӛкінді, бірақ амал қанша. Арып-ашып тағы екі жеті дегенде войсковой старшина
Лебедев пен Ахметтің әскеріне жете алмай, Ырғыз бен Үлкенаяқ ӛзенінің
жағасында тұрған Кенесары әскерінің оң жағынан шықты. Бірақ бірден соғысып
кетпей, Лебедевпен байланыс жасамақ боп және ар жағынан келе жатқан Омбы
генерал-губернаторының әскерін күтіп тағы бір жеті кідірді. Ақырында олармен
тізе қоса алмайтынына кӛзі жеткен Бизанов, Кенесары қолымен тек ӛздері ғана
соғысуға мәжбүр болды. Бірақ бұл кезде күздің ақ жауыны да бас-
талды. Және айлакер Кенесары Бизановпен бетпе-бет келмей тағы да қаша
соғысуға кірісті. Біресе Ырғыз ӛзенінің оң жағынан шығып, біресе Үлкенаяқтың
сол жағасынан кӛрініп, оған ұстатпай әбден әбігерін кетірді. Сӛйтіп жүргенде
қазан айының қалың жаңбыры басталды. Ат үстінен екі айдан бері түспеген

                                    220
солдаттары түгіл, ӛзі әбден иттей боп қажыған Бизанов, Мұғажарға қарай кӛшіп
келе жатқан Кенесарының аулын қумай, Ор қаласына қарай шегінді.
    Бизановтың кейін қайтқанын естіген Лебедев пен Ахмет енді амалсыз
Тобылға беттеді. Кенесарының күткені де осы кез еді. Ол аз уақыт аялдап,
сарбаздарын сәл тынықтырып алды да, қайтадан атқа қонды. Үш жүз елу жігітті
ӛзі басқарып келіп, алғашқы қар түскен қарасуықта, Үй ӛзенінің бойындағы
қыстауына келіп орналасқан қорғансыз қалған сұлтан-правитель Арыстанның
аулын шапты. Кенесарының бұл шабуылы да сондай күтпеген жерден болды,
Арыстан аулының адамдары Орынбор шекарасындағы әскерлерге хабар беруге
де үлгіре алмай қалды. Кенесары Арыстанның үш жарым мың жылқысын, үш
жарым мың түйесін, жеті мың қойын, мыңға жуық қара малын тал түсте айдап
әкетті.
    Арыстанға тек үш күннен кейін ғана бес жүз солдат кӛмек келді.
Жанталасқан сұлтан-правитель Кенесары қолын Ор ӛзеніне дейін қуып барды
да, ештеңе шықпайтынына кӛзі жетіп кейін қайтты.
    Сӛйтіп полковник Бизанов басқарған Орынбор әскери губернаторының бір
мың сегіз жүз қырық үшінші яғни Қоян жылғы аттанысы нәтижесіз бітті.
Сондай-ақ осы жыл Батыс Сібір генерал-губернаторы бұйрығы бойынша Омбы,
Қарқаралы, Қызылжардан шыққан жасақтарға Кенесары батырлары бетпе-бет
айқасқа келмей, қаша ұрысып, әбден қалжыратып кейін шегінуге мәжбүр етті.
Тек Иман батыр мен Жанайдар бастаған топ есауыл Лебедевтің әскерімен ашық
майданда кездесті. Бұл айқас Терісаққан ӛзенінің тӛменгі сағасында ӛтті. Бұрын
Кенесарыда тұтқын болған, Қарқаралыдан шыққан әскердің бастығы есауыл
Лебедев ӛте қорлануда еді. Кек алатын күн болар ма деп іші мыс қазандай
қайнауда болатын. Ол Қарқаралыдан Қараӛткел келіп, одан жүз сексен
шақырым Атбасарға үстірт жүріп отырып, екі-ақ күнде жеткен. Атбасар
қаласынан бастап Ұлытауға дейін бірде-бір орыс поселкесі жоқ, мидай жазық
кӛк                                                                       шал-
ғынды кең дала — Алашахан тұсынан-ақ қазақтың ата қонысы. Бұл араның дені
Арғын, Қыпшақ азын-аулақ Найман бар... Кӛпшілігі Кенесары жағына шыққан.
Тек Сандыбайдың Ерденіне жататын Найман руынан Жырық ауылдары мен
Арғынаты, Қарақойын қашырлы тӛңірегіндегі Кішкентайдың Аққошқарына
бағынатын Орта жүздің біраз аулы ғана кӛтеріліске қосылмай қарсы әрекет
істеуде еді. Бай және белді рулар болғандықтан Кенесары да бұларға бәлендей
қаһар тӛге қоймайтын. Тек ыңғайлы кезін күтіп іштен тына жүре беретін. Осы
екі шонжарға иек тіреген Лебедев Атбасардан ӛтісімен-ақ Кенесарыға тілектес
ауылдарға қасқырдай тиді. «Мынау Кенесары жағында» деген адамдарын тал
түсте жұрт кӛзінше атып, түнде қазақтың сұлу қыз-келіншектерін қорлауға
шықты. Соны естіген қызу қанды Иман мен Алтай руының батыры
Орынбайдың Жанайдары есауыл Лебедевпен кездескенше асықты.
    Ақырында Арғынаты етегімен терістікке қарай құлаған Иман — Жанайдар
тобы, Атбасардан күнгейді беттей келе жатқан есауыл Лебедевпен Терісаққан
                                     221
ӛзенінің тӛменгі сағасында бетпе-бет кездесті. Иман — Жанайдар қарамағында
сойылды-найзалы мың жігіт болса, Лебедевте бес жүзге таяу әскер бар, бірақ
олардың бәрінде аузында ажал ойнаған, қорғасын оқты мылтық, мойындарында
жүзінен қан тамған кӛк қылыш.
   Егер Лебедев жасағы аттарынан түсіп, ыңғайлы жерге орналасып соғыс
ашса, Иман мен Жанайдар дым да істей алмас еді. Бірақ бұлар есауылды онда
жағдайға жеткізген жоқ. Күн батып бара жатқан шақта қалың талды сайда
аңдып жатып, Лебедевтің барлаушыларын алға қарай ӛткізіп жіберді де, қыр
астынан шоғырланып шыға келген солдаттарға бір бүйірден лап қойды. Лебедев
әскерлері иықтарындағы мылтықтарын алғанша бытырай шауып бұлар да жетіп
үлгерді. Алдарында есік пен тӛрдей қара қасқа айғыр мінген, қисық бұқар
қылышын басынан аса үйірген Иман батыр... Заматта сапқа тұрып үлгерген
солдаттар мен қиқу сала жеткен қазақ жігіттері қоян-қолтық келіп қалды.
Шақыр-шұқыр қағысқан қылыш, пәрменінше сілтеген сойыл, шоқпар. Кӛксүңгі
ұшы адам кеудесіне қарыс кірген найза... Ат жалын құша құлаған қыршын
жігіттер... Кәрі әке-шешенің жалғызы, қашан қайтады деп майданға телміре
кӛзін тіккен аяулы жардың сүйгені, еңбектеген жас баланың әкесі, ардагер
жанның інісі, ақкӛңіл жастың ағасы.
   Бұл қан тӛгіс жарты сағатқа созылды. Әйтсе де кӛздеп атқан мылтық,
кезенген тапанша, шүйірілген болат қылыш шыдатпады, Иман — Жанайдар
сарбаздары аздан соң «Кейін!» деген Иманның күшті даусымен қатар біртіндеп
шегінді. Шабуылда тым-тырақай шауып келгенмен, шегінерінде топтарын
жазбай, қоюланып келе жатқан түнді жамылып бірден жоқ болды. Бұларды
қууға Лебедев солдаттары да жүрексінді. Қуаты жетпеді. Үй тӛбесі құлап
түскендей, жоқ жерден пайда болған пәледен құтылғандарына қуанды. Екі
жақтан да қаза тапқан адам аз емес. Екі қол екі тӛбенің басына орналасып,
уәкілдер жіберіп, майданда қалған ӛліктерін алуға уәделесті. Түнімен
әрқайсысы әр тӛбенің басына адамдарын кӛмумен болды. Бүгінгі соғыстағыдай
емес, қанша қастасса да о кезде мұндай уәделесу, әлі де адамгершілік борышты
ұмытпау тәрізді дәстүрлер мықты сақталатын. Қаралы жасақтар түні бойы қаза
тапқан жолдастарының алдарында ӛздерінің соңғы борышын атқарды да, таң
атысымен қайтадан жауласуға кірісті. Иман батыр енді Кенесарының жақсы
кӛретін әдісі — қаша соғысу тәсілін пайдаланып Лебедевтің жасағын бір ай
бойы Арғынаты жоталарының арасымен соңынан ертті де жүрді. Ақырында үш
жүздей ғана солдаты қалған есауыл, күндіз-түнгі ат үстінде селкілдеуге шыдай
алмай азып-тозып, күздің қалың жаңбыры басталған кезде Қарқаралы бекінісіне
қарай бұрылды. Иман батыр да Кенесары ордасы бекінген Мұғажар тауына
беттеді. Орта жолға таяғанда бұларға екі жүз адаммен Жанайдар батыр келіп
қосылды. Жанайдар батыр Лебедев жасағымен тағы бір айқасқан түні,
Кенесарының бұйрығы келген. Сол бұйрық бойынша ол қасына екі жүз сарбаз
алып, жұрт бұ жақта қырылысып жатқанда, Қоңырқұлжа аулын шаппақ болып
Ақмолаға қарай аттанған. Оның бұлай тығыз аттануына Қоңырқұлжа
                                    222
тоқалының аулымен Атбасар шекарасына кӛшіп келіпті деген хабар себеп
болған.                  Орынбай                   бидің                 жал-
ғыз баласы Жанайдар да Қоңырқұлжаға кӛптен бері ӛш. Аға сұлтан Қоңыр-
құлжа оның жаз жайлауы — Есілдің сағасындағы «Керегетас» деген жерді
ӛзінің туысы Жақыбайдың баласы Ыбырай сұлтанға алып берген. Соңынан
Құсмұрын ӛкірігі жойылып, бір мың сегіз жүз қырық бірінші, яғни Сиыр жылы
Атбасар ӛкірігі ұйымдасқанда осы приказға Ыбырайды аға сұлтан етіп сайлауға
да мейлінше ат салысқан. Осындай ӛшпенділікпен Қоңырқұлжадан кек алуға
тісін қайрап жүрген Жанайдарға Кенесары бұйрығы майдай жақты. Екі жақ
бірдей қан тӛгістен кейін у-шу боп жатқанда, Алтай руының екі жүз жігітін
ертіп, Жанайдар Атбасарға қарай бір-ақ тартты. Жұрт айтқаны рас екен, тоқал
аулы Атбасардың күншығыс жағындағы Бидайықты деген жерде отыр екен.
Кенесары жасағы Торғай бойында патшаның қалың әскерімен соғысып жүр деп
естіген ауыл, қаннен-қаперсіз еді. Үш күннің ішінде Жанайдар батырдың бұл
араға келе қалатынын қайдан білсін, салынып бітуге айналған Қараӛткел
бекінісінің қасындағы қыстауына кӛшкелі дайындалып жатқан-ды. Жанайдар
жалақтаған екі жүз жігітімен ауылды тал түсте шапты. Әттең не керек,
Қоңырқұлжа бұл жолы да қолға түспеді. Ол кеше ғана Ақмолаға жүріп кеткен
болатын. Қоңырқұлжаның күзетке тастаған солдаттары бұларға тек бес-алты рет
оқ атуға ғана жарады. Сол оқтың бірі Жанайдардың балтырына тиді. Енді ол
жараланған қасқырдай ауылды аямады. Тек кісі ӛлтірген жоқ, одан бӛтеннің
бәрін істеді. Ақырында Қоңырқұлжаның жас тоқалы Зейнепті бас етіп, ауылдың
бар мал-мүлкі мен отыз қыз келіншегін олжа етіп кейін қайтты. Осы олжалы
кӛш еді Иман батырдың жасағына келіп қосылған.
    Сұлтан-правитель Арыстан аулын шапқаннан кейін Кенесары Мұғажар
тауына бекінген. Жорықтан олжалы оралған батырларын ол масайрай қарсы
алды. Жасақты бастап келе жатқан Иман аттан түскенде, қазақтың ескі
дәстүріменен құшақтарымен құшақтарын айқастырып, тӛстеріне тӛс тигізіп
амандасқан.
    — Сау қайттың ба, Айеке? — деді Кенесары. Сӛйтті де жан-жағына қарап,
— Жанайдар сұңқар кӛрінбейді ғой... Қаралы хабар бермеген секілді едің... —
деп қобалжи күмілжіді.
    Кенесары ақырғы үш жылдың ішінде, отыз тоғызыншы, яғни Доңыз жылы
Омбы мен Орынборға бағынатын қазақ ауылдарының шекарасы етіп Телікӛлге
дейін қызыл діңгектер қағылған Қарынсолды, Торғай ӛзендерінің бас
жағындағы бірнеше Сібір бекіністерін шапқан. Соның ішінде «Кӛкала жар»
бекінісіне де тиген. Бірақ бұл бекіністі ереуілшілер кӛпке дейін ала алмаған.
Осындай қиын кезеңде Иман батыр азғантай жігітпен бір қараңғы түнде
бекіністің түкпір жағынан «Кӛкала жарға» кірген. Осы бір ерлігіне риза болған
Кенесары Иманды содан кейін «Аяу батыр» — «Аякең» деп атап кеткен. Кене
хан қазір де Иманды сол әдетіменен еркелете атап тұр.
    Иман батыр келе жатқан кӛштің соңын кӛрсетіп:
                                     223
   — Жанайдар батырың да сау, тек балтырынан оқ тиіп, ат үстінде жүре
алмаған соң, арбаға салып әкеле жатыр едім, — деді.
   Кенесары хандығына қарамастан жүгіре басып Жанайдар жатқан арбаның
жанына барды.
   — Сұңқарым, қалайсың? — деді арба үстіндегі Жанайдардың бетіне үңіле.
   Бірақ жауап қайтпады. Жанайдар бұл кезде ессіз еді. Күптей боп ісіп кеткен
аяғының зардабы жүрегіне шауып, ӛлім халінде жатқан. Батырының мұндай
күйін кӛрген Кенесары қасына келген Наурызбайға:
   — Олжаны әбілғазы мен Таймас жұртқа бӛліп берсін, — деді де
Жанайдарды тезірек ӛзінің ордасына әкелуді бұйырды.
   Сабырлы, сӛзге шешен, ақылды Жанайдарды Кенесары ерекше жақсы
кӛретін. Ӛлім аузында жатқан батырын ажалдан қалай құтқарам деп түні бойы
шақыртпаған бақсы-балгері қалмады. Үшкіру, ұшықтау, ісіктен қан жіберу
секілді қазақтардың жайшылықта қолданатын емдерінің бірде-бірі қалған жоқ.
Бірақ Жанайдардың халі нашарлай берді. Енді батырын құтқара алмайтынына
кӛзі жеткендей болған Кенесары қалың қабағы түксиіп қайғыға енді. Ол
қайғырса, не ашуланса адам баласына тіл қатпайтын, тӛмен қарап тұнжырай
отырып алатын. Сұлтанның мұндай халін кӛрген бір кәрі кемпір:
   — Кенежан, Жанайдар батырды «ақ жол» емімен емдеп кӛрсек қайтеді? —
деді.
   Бӛтен амал қалмағанын білген Кенесары әлденеге күдіктенсе де:
   — Сӛйтсек, сӛйтіп кӛрелік, — деді.
   «Ақ жол» емі тӛре тұқымының әйел жыныстысын бозбалашылықтан, ерлері-
нің кӛзіне шӛп салушылықтан сақтау үшін Абылайдың ӛзі шығарған ем
болатын. Бұл ем бойынша сұлтан тұқымынан шыққан әйел жаралы адамның
үстінен аттап ӛтеді. Егер әйел ерінің кӛзіне шӛп салмаған адал жан болса,
жаралы жазылады. Ал әйел ақ жолды дұрыс ұстамаған күнәкар болса, жаралы
үстінен әйел аттаған мезгілге жетпей ӛледі. Бұл «ақ жол» емі жаралы адамнан
гӛрі, тӛре тұқымынан шыққан қатындарға үлкен сын. Әйелдері заты еркек
жанды болып келетіндіктен сұлтандар бұл емді жұрт кӛзінше ӛздерінің қадірін
тӛккілері келмей, кӛп қолданбайтын. Кенесары кӛңілі күдіктенсе де, қайғы
үстінде «сӛйтсек сӛйтейік» деп қалған.
   Ханның әмірі бойынша тӛре тұқымының біраз әйелі ордаға шақырылды.
Бастығы Бопай болып келді. Кәрі кемпір «ақ жол» емінің негізгі шарттарын
айтып, күнәм жоқ деген әйелдің Жанайдардың үстінен аттап ӛтуін сұрады.
«Егер күнәң болса аттаған кезіңе жетпей Жанайдар ӛледі», — деген сӛзден
қорыққан тӛре тұқымынан шыққан күнәлі әйелдердің бірде-бірі «батыр ӛліп
кетіп, мас-қарамыз шықса, Кене ханның кәріне ілінерміз» деп Жанайдардың
үстінен аттауға бата алмады. Орындарынан қозғалмай тұрып алды.
Кенесарының түксиген қабағы бұрынғысынан да қатты түксие түсті. Үй ішінде
отырған сұлтандарда жұртқа қарар бет жоқ. Бастарын тӛмен тұқыртып құр жер
шұқи берді...
                                     224
   — әттең Күнімжан келіннің жоғын-ай, — деді есік жақта отырған бір кәрі
қатын.
   Кенесары ауыр күрсінді. «Иә, Күнімжан болса... Ол сӛзсіз аттар еді. Жоқ, кім
білсін, екі жылдан асып барады ғой жат жерде жүргеніне...» Қатыгез, тас жүрек
Кенесарының жүрегі кенет ӛртеніп кетті. Ол басын кӛтеріп алды. Орданың есік
жағында тұрған жеңге, келіндерінің бетіне тесіле қарады. «Жоқ, бұлар күнәсіз
болуы мүмкін емес... Анау оймақ ауыз дүниеде бір-ақ адамды сүю үшін ғана
жаралмаған. Кәрі қақпастың «Ақ жолына» бекер кӛнген екенмін. Ешқайсы
шықпаса, Абылай атамның ұрпағын мына сайқалдар масқара етеді-ау! Қалың
қолға қарсы шапқанда мұндай қысылмаушы едім. Ӛлген жерім осы болды-ау!»
   Кенесарының ойын кенет күміс қоңыраудай сыңғырлай шыққан дауыс бӛліп
жіберді.
   — Рұқсат етсеңіздер, аға аяғын мен аттайын. — Бұны айтқан Ақбӛкен еді.
Кенесары басын кӛтеріп алды. Ақбӛкеннің сұлу жүзіне тесіле қарады.
«Наурызбай білмей алмаған екен. Бір адалдық шықса осыдан шығар». Бірақ
Кенесарының қуанған кӛңілін қара кемпір тез суытты.
   — Келін шырағым, саған болмайды, — деді ол жемтікті шоқып тұрып жан-
жағына қараған кәрі қарғадай басын шайқап, — сен тӛре келіні болғанмен, тӛре
тұқымынан емессің!
   Кенесары қара кемпірге түйіле қарады да қойды, «Абылай бабасы осылай
шарт қойса, Кенесары не істесін? Расымен-ақ ешкім шықпағаны ма?»
   — Бопай, ӛзің аттап кӛрсең қайтеді? — деді әлдекім есік жақтан міңгірлеп
сӛйлеп.
   Бопай жұлып алғандай:
   — Былшылдамай жайыңа тұр, — деді, — күндіз-түні ат үстінде жүріп
қалжырап, кейде қатты ұйықтап қаласың... Ер жүрек біреу ойындағысын істеп
кетіп, оң қолдай батырдың ажалына себепкер болсам, жұртқа қай бетіммен
қараймын?
   Кенесарының басы енді тіпті салбырай түсті. «Бопай мен Жанайдар
батырдың кӛңілдері жақын» деген бір сыбысты әлдеқалай Күнімжаннан естіген.
Ол кезде қатынының сӛзіне мән бермей «қойшы, қайдағы жоқты айтпай» дей
сал-
ған. «Сол сыбыс рас болды-ау!» деді ол ішінен. Әйтсе де Кенесары қарындасы
Бопайға риза. «Абылайдың ұрпағы емес пе, күнәсі бар екенін жұртқа аңғартпай
сылтау тауып құтылып кетті».
   Артынан халық арасында:
«Жанайдар артық туды жатырынан,
Оқ тиді Жанайдардың балтырынан,
Бір айла ӛлмес жанға бола ма деп,
Аттайтын қатын іздеді ата ұлынан.
Аттайтын бір де қатын табылмады,
Тӛрелер түңіліп тұр қатынынан!» —
                                      225
деп ӛлеңге айналған бұл оқиға Кенесарыны жаман ашулантты. «Мұндай
қатындардан туған ұл қайдан батыр болады? Кімді кӛтереді? Расымен тӛре
тұқымы бақа-шаянға айналғалы бара ма? Расыменен Абылай атамның түсі шын
бол-
ғалы тұр ма? Бүкіл қазақ түгіл, ӛз ұрпағымды жӛндеп түлете алмайды екенмін,
қалай Үш жүзге хан болмақпын?»
    Кенесарының ойын тағы бір дауыс бӛліп жіберді.
    — Кешегі алып келген тұтқын әйелдердің ішінде тӛре тұқымдас ешкім жоқ
па екен?
    — Бар. Неге болмасын.
    Жасауыл Зейнепті бас етіп екі-үш жас келіншектерді алып келді. Қара
кемпір бұларды неге шақырғанын айтты.
    — Мен аттайын, — деді Зейнеп ойланбастан, — әкем де, байым да тӛре
тұқымы.
    Қоңырқұлжаның жас тоқалының бозбалашылық қылығы жайынан біраз
жұрт хабардар еді. Бірақ кӛздерімен кӛріп, қолдарымен ұстамағаннан кейін «ел
не айтпайды, мүмкін ӛсек шығар», — деп үндемеді. Ал Зейнеп болса қара
кемпірдің сӛзін ойыншық кӛрді. «Күнәлі қатын үстінен аттағанға батыр ӛлсе —
ӛле берсін. Мықтағаны Кенесары бір жайсаңының ажал тапқаны ма, ӛз обалы
ӛзіне, тыныш жатқан елді шауып несі бар... Ал алда-жалда... Құдай менің
артымды бағып жүр дейсің бе, сезбей, кӛрмей қалып, мына саңдағы жазылып
кетсе, жұрт қызықты сонда кӛрсін. Менің адал емес екенім алты алашқа аян,
жұрт мақтаған Абылай атамның да айлакер қатыннан ақылы аса алмағанын
бүкіл халық білсін».
    Дағдарған жұрт «аттасын, аттасын» деп Кенесарыға қарады. Хан мақұлдап
басын изеді.
    Бүйректей бұлтыңдаған Зейнеп, бүкіл қазақ дірілдеген Кенесарыдан
қымсынбастан шытырма кӛйлегінің етегін екі қолымен жоғары кӛтерді де, ақ
жібек ыстанының кестелі балағын кӛрсете, кешеден бері алғашқы рет ӛлімсірей
кӛзін ашқан Жанайдардың үстінен «ә, құдай!» деп ойнақши күліп аттай берді...
    Ал Жанайдардың әлгі кӛз ашуы есінің кіре бастағаны еді. Үш күннен бері
ісікпен алысқан алып дене, бір балгердің шӛптен істеген шипалы дәрісінің
арқасында кеселді жеңе бастаған.
    Осы сәт Зейнептің ӛжет қылығына дәл келді. Жанайдар ісігі қайтып,
ертеңіне тіл қатуға жарап қалды.
    Бұны кӛрген Кенесары батырының сау қалғанына қанша қуанса, қарашылар
кӛзінше тӛре тұқымының абыройының сақталып қалғанына сонша қуанды.
Зейнепке әбден риза боп қалған сұлтан қас жауының тоқалы демей, бостандық
бермек оймен, ертеңіне оны Ордасына алдыртты. Үйде Таймас пен әбілғазыдан
бӛтен Ағыбай, Бұқарбай, Жеке батыр, Иман бар еді.

                                    226
   — Қоңырқұлжа қанды кекті жауымыз болса да әйеліне зәбір еткіміз келмеді,
— деді Кенесары бостандықты Зейнеп ӛзі сұрасын деген ниетпен, — қандай
тілегің бар, айт, береміз.
   Хан болсын, қара болсын, еркек адамға тек еркектік жағынан ғана қарайтын
Зейнеп, Кенесарыдан хан екен деп қаймықпады, оған жайраңдай қарап:
   — Шын айтасың ба? — деді.
   — Шыным. Хан екі айтпайды.
   — Онда... Хан қайным, жалғыз ғана тілегім бар, — деді екі беті балбырап,
қап-қара бота кӛзі күлімдеп, — мені Қараүлектен айырмаңыз.
   Түсінбей қалған Кенесары:
   — Не дейсің? — деді.
   — Мені Қараүлекке қосыңыз деймін.
   — Қай Қараүлек?
   — Ӛзіңіздің құлыңыз.
   Таймас пен әбілғазы кеше Иман батыр мен Жанайдар Қоңырқұлжадан алып
келген олжа мал-мүлікті жұртқа бірдей етіп үлестіріп берген. Ал тұтқын қыз-
келіншектерді екі үйге бӛліп, «бұларды кімге беруді ертең шешеміз» деп, бір
үйді Батырмұрат жігіттеріне, екінші үйді Қараүлекке күзеттіріп қойған. Қара-
үлекке күзеттірген үйдегі Зейнеп, ел жатқан кезде «сыртқа шығар» деп күзеттегі
құлдың мазасын алған. Мылқау Қараүлек «шаруасын бағана неге бітірмеді
екен» деп ашуланса да, піскен бауырсақтай томпиған жас тоқалдың кӛңілін
қимай, сайға алып барған. Шаруасын бітіріп болғаннан кейін Зейнеп, күздің
суық түніне қарамай, үстіндегі мақпал шапанын жерге тастап, артында жар
жағасында тұрған құлды адамға санамай ыстанын аяғының ұшына дейін
түсіріп, жылып аққан бұлақтың мӛлдір суына о жер, бұ жерін жуа бастаған.
   Айлы түн, қарасанына дейін аппақ боп ашылған жас тоқалдың бӛксе жағы...
Қырыққа келгенше әйел кӛрмей, алып денесі құрысып мазасын алған Қара-
үлек әзер шыдап тұр. Еркектің мінез-құлқына әбден әккі болған жас тоқал оның
халіне түсініп ӛзіне шақырып: «әй, құл, бері кел, мына кебісімді аяғыма кигіз»
деген. Қараүлек кӛзі қарауыта демін ентіге алып, әзер таяған. Ар жағында оны
сезім жеңген. Талмаусырап кетіп, тек бие сауымындай кезде кӛзін әзер ашқан
Зейнеп, дел-сал боп ұялап қалған денесін мақпал шапанының үстінен кӛтере
алмай тағы біраз жатқан. Талай еркекті кӛрген Зейнеп Қара-
үлекке аса риза болды. Бірақ бұдан әрі қуанышқа шыдай алмайтынын сезіп, аяқ
жағында үн-түнсіз тізерлеп отырған Қараүлектің бұқадай жуан мойнынан
құшақтап ӛзіне тартты. Содан кейін қолаңса сасыған бетін бетіне таяп: «мені
үйге апарып таста» деді сыбырлай сӛйлеп. Кӛн боп қатып қалған денесін
қорғасындай балқытқан жас тоқалды Қараүлек жас қозыдай бауырына қыса
құшақтап қараша үйдегі бӛстекке апарып жатқызған.
   Зейнептің нені тілеп тұрғанын жаңа ғана түсінген Кенесары ызадан қара
күреңденіп кетті, бірақ тіс жарып, тіл қатпай тӛмен қарай берді. Кеше ғана тӛре
тұқымының абыройын сақтап қалған Қоңырқұлжа тоқалына енді жеркене
                                      227
қарады. Тӛре тұқымынан шыққан әйелдің тіпті, қарашы емес, тӛлеңгіт емес,
есікте жүрген құлға шығамын деуінен артық масқара бар ма! Хан Кененің
ақсүйектік намысы жүрегін оттай ӛртеп, іштей апыр-топыр болды да қалды.
Бірақ ханның ашулы жағдайын Зейнеп түсінсе де айтқанынан қайтпады.
    — Хан екі сӛйлемес болар, — деді Зейнеп енді екі кӛзі жалын атып, — мені
Қараүлекке байға берсең, Қоңырқұлжадан да ӛшіңді қайтарасың, есігіңде
жүрген құлыңның да сауабын аласың, айтқан уәдеңді де орындайсың.
    Кенесары қанша намыстанғанмен, ашуын ақылға жеңдірді.
    — Болсын, — деді кенет басын жерден кӛтеріп.
    Бұл шешімге біреу намыстанды, біреу масайрады. Сұлтандар тұқымы іштей
ызаланса, Кенесарының соңынан ерген қарашы, тӛлеңгіт, малы мен мүлкін
баққан құлдар тек Кене хан ғана бізді адамға санайды деп әлдеқандай болды.
Енді оған мүлдем беріле түсті. Сол риза болғандардың ішінде Зейнептің ӛзі де
бар еді, бірақ ол әйелдік құмарын тарқатқан Қараүлегінің Кенесарыға қанша
берілген жан екенін білмейтін. Және бүгін ӛзінің ӛтінішін орындаған хан
Кененің бұның ӛшін қалай қайтаратынын ойламады. Ол Қараүлекті жанындай
жақсы кӛріп кетті.
    Жақсылыққа жақсылық деген ниетпен Зейнеп Ожардың жіберуімен аулына
келіп жүретін тыңшы Сәмен мен оның екі серігі Жақып, Сақыпты ұстап берді.
Кенесары бұл үшеуін бірден дарға асып ӛлтіртті.
    Бірақ Зейнептің қуанышы ұзаққа бармады. Екі ай ӛткеннен кейін ол күні
бойы әлденеге жылап жүрген Қараүлектің құшағында жатып «жастықтан
тұншығып» ӛлді. Қыс бойы бұдан басқа бәлендей айта қаларлық оқиға болған
жоқ. Кенесары жазғы айқасқа дайындалумен күндерін ӛткізді. Қолындағы
жігіттерін жылдағыдай таратпай «ақ қала» салып, шатыр тігіп, күндіз-түні
әскери ойынмен шынықтырды. Қарамағындағы елдің жауға қарсы тұра алар жас
жігіттерінің бәрін шапа-бұйрық беріп сарбаздар қатарына шақырды. Осыншама
әскерді ұстап тұру қиын болғандықтан, Кенесары ӛзіне бағынбайтын, бірақ
іргелес отырған басқа руларға да салық салып, зекет, үшір жинады. Ханның бұл
ісі біреуге ұнады, біреуге ұнамады, бірақ Кенесарының қаһарынан қорыққан
жұрт оның әмірін бұлжытпай орындады.
    Сӛйтіп жүргенде бір мың сегіз жүз қырық тӛртінші, яғни Тышқан жылының
жазы шықты. Қарамағында жиырма мың әскері бар Кенесары енді соғысқа
дайындала бастады.
    Кең даласында соққан желдей қыдырған Кенесарыны жеке жасақ шығарып
құрта алмайтынына кӛзі жеткен патша үкіметі енді ереуілшілерді Торғай,
Ырғыз ӛзендері бойында үш қол жіберіп, үш жағынан бірдей қоршап құртпақ
болды.
    Кенесары Ұлытау, Арғынаты жағынан келіп бекіністеріне шабуыл жасап
үнемі мазасын ала берген соң, Горчаков ӛткен жылдың ортасында, Россия
империясының канцлері Нессельродеге қағаз жіберген. Ол қағазында Ұлытау
мен Арғынатыны басып алып, сол араға казак-орыстарды орналастырып,
                                    228
екінші Сібір полкынан арнаулы жасақ ұстауды ӛтінген. Канцлер генерал-
губернатордың ұсынысын қабылдаған. Бірақ қайнаған қазандай бұрқыраған
ереуілді қазақ жерінің тең орталығы Ұлытауға келіп орналасуға казак-орыстар
кӛнбеген. Әйтсе де жаңа салына бастаған Ұлытау станицасына патша үкіметінің
бұйрығы бойынша жеребемен үй-ішімен елуге тарта казак-орыс және бір рота
солдат әкелінген.
   Патша үкіметі жаз Торғай бойына жайлауға шығатын Кенесары ауылдарына
осы Ұлытау мен Ор қаласынан және Тобыл ӛзені бойынан үш қол шығарып,
ереуілшілерді үш бүйірінен қысып біржолата құртпақ болды. Бұдан басқа
Орынбор әскери губернаторы сұлтан-правитель Жантӛренің Ахметіне сенімді
қазақ жігіттерінен арнаулы әскер жинауға бұйырған. Бұл әскерге ӛз еркімен
кірген қазақ жауынгерлері егер майданда қаза болса оның үй ішіне патша
үкіметі тарапынан пенсия беріледі деп жариялаған. Әскер жиналып болғаннан
кейін Тобыл ӛзенінің жоғарғы жағында жарлық күтіп, тастай түйініп дайын
тұруға тиісті делінген.
   Күні бұрын құрылған жоспар бойынша войсковой старшина Лебедев бас-
қарған бес жүз солдат мамырдың бесі күні Ор қаласынан шығып, Камышовка
бекінісіне беттеуге тиісті. Одан кейін Ырғыз ӛзенінің тӛменгі сағасымен жүріп
отырып, мамырдың жиырмасында Кенесары ауылдарының жайлауы Торғай
ӛзенінің жағасына жетуі керек. Ал Тобыл бойына жиналған Ахмет сұлтанның
жасағы Қабырға, Үлкенаяқ ӛзендерінің бойымен түсіп, Тайпақ ӛткелінен ӛтіп,
мамырдың осы жиырмасы күні войсковой старшина Лебедевтің әскеріне
қосылуға міндетті еді.
   Батыс Сібір губернаторы жағынан да екі жасақ құрылды. Бірі — есауыл
Лебедев басқарған екі зеңбірегі бар екі жүз елу жауынгер. Екіншісі — сотник
Фалилеев басқарған бір зеңбіректі жүз елу солдат.
   Есауыл Лебедев басқарған жасақ мамырдың бірінен қалмай Ұлытау жағынан
шығып, Кенесары ауылдарын бері қарай қуып Торғай бойында Орынбор
жасақтарымен ұштасуға тиісті. Ал Фалилеевтің жасағы Сарысу жағасында шеп
ұстап, Кенесары әскері Орта Азия хандарының жеріне, немесе Ұлы жүзге қарай
шегінер болса жолды бӛгеп әрі қарай ӛткізбеулері керек. Ӛстіп Кенесары
әскерін енді кең далада еркін қимылдауына мұрша бермей жан-жағынан
қоршап, патша генералдары Торғай тұсында тұншықтырмақ болды. Бұл ойлары
туралы князь Горчаков: «Егер Кенесары, Торғай, Үлкенаяқ, Телғара ӛзендерінің
бойындағы бекіністің ортасына түсер болса, екі жақтағы қамалдардан бір
мезгілде соққы беріп, қолдан келер шараның бәрін қолданып, бірден құртып
жіберу керек», — деп жазды.
   Осы әскерлердің бәрінің біріге қимылдауын басқару генерал-майор
Жемчужниковке тапсырылды. Ол ӛзінің штабымен мамыр айының басында
жаңа салына бастаған Ұлытау форпостысына келді. Войсковой старшина
Лебедев                                                                  бас-
қарған Орынбор жасағы мамырдың бесі күні Ор қаласынан шықты. Қияпат
                                     229
қиындықпен, қалың жауынға қарамай, Ақкӛл мен Жыланшық ӛзенінен ӛтіп,
Ырғызға қарай беттеді. Лебедев жасағына қосылмақ боп дәл осы кезде кӛп
жауынгермен Ырғыз ӛзенінің жоғарғы жағынан Ахмет сұлтан да қозғалды.
    Кенесары ордасы бұл кезде Ырғыз ӛзенінің оң жақ беткейін жайлап отырған.
Жау әскері ӛткен жерлердегі ӛзінің қара құлақ тыңшылары арқылы ол Лебедев
пен Ахметтің бет-бағдарын күні бұрын біліп алды. Егер Орынбор мен Батыс
Сібір жасақтары Торғай ӛңірінде ұшырасар болса, ӛзінің қақпанға түсетінін
ұқты. «Кенесары кейін шегініп кетіпті» деген жалған сыбыс таратып, Лебедев
пен Ахметті алдады. Ал Ұлытаудағы Жемчужниковке «Кенесары Ұлытауға келе
жатыр екен» деген ӛтірік хабар жеткізді. Келе жатқан Кенесарыны Ұлытауда
қарсы алмақ боп Жемчужников есауыл Лебедевке Торғайға емес, Ұлытауға
қарай беттеуін бұйырды. Сӛйтіп генерал-майор Жемчужниковтың айтуымен
Лебедев дер кезінде Торғайға жете алмай қалды.
    Бірақ войсковой старшина Лебедев Тӛртқара руының билерінен Кенесары
Ордасының Ырғыз тӛңірегінде екенін естіді. Ол жауының алдауына түспей,
Ырғызға қарай жүрді. Мамырдың жиырмасы күні Ахмет сұлтанның жасағымен
Талды ӛткелінің аузында кездесті. Енді бұлар Кенесары Қарақұмға ӛтіп кетпесін
деп күні-түні тоқтамай Торғайға жетті. Сӛйтіп Кенесарының Қарақұм мен
Борсық құмына баратын жолын кесті. Бірақ Торғай маңында Сібір жасағымен
кездесе алмады. Ашуланған войсковой старшина Орынбор әскери губернаторы
Обручевке ат шаптырып: «Мамыр айының отызы шенінде менің Торғай
ӛзенінің жағасында болатыным Сібір бастықтарына белгілі еді. Ал қазір маған
Сібір жасағының Ұлытау мен Торғай арасында жоқ екені мәлім болды. Егер
Кенесары Ұлытауға қарай шегінсе, оны Сібір жасағы тоқтата алмайтыны анық»,
— деп хат жазды. Генерал-майор ӛзінің алданғанын енді түсініп, Омбыдан
онсыз да кеш шығып Арғынатыға жаңа таяған есауыл Лебедевтің әскеріне тез
Тор-
ғайға бұрылуын бұйырды. Сӛйтіп Ұлытаудың күнгей жағына баратын жол бос
қалды. Кенесары осы жолмен кейін шегінді.
    Жаздың бас кезі ӛте жауынды болды. Батпағы толарсақтан келетін қара
топырақты сарғылт балшықты жерлерменен ауыр зеңбіректерін сүйреп есауыл
Лебедевтің жасағы Торғайға әзер жетті. Бірақ войсковой старшина Лебедевтің
әскері бұл арада болмай шықты. Ал бұл жасақ Ұлытаудың күнгей жағына қарай
кӛше жӛнелген Кенесары ауылдарын қуа түсті де, алдарында жау кӛшін
тоқтататын Сібір әскері жоқ екенін біліп, Ор қаласына қайтуға мәжбүр болған.
Жолай, Кенесары адамдарының «Кенесары жағында екен» деген әдейі тарат-
қан жалған сыбысқа сеніп, Лебедев ақ патшаға берілген Байқадам бидің аулын
тонады. Ахмет болса енді ӛзінің Ордасына қарай шегінді.
    Войсковой старшина Лебедевтің Ұлытау жағынан келе жатқан генерал-
майор Жемчужниковтің қолымен кездеспей, Кенесарыны қуа түсіп, дым
бітірмей, тек жолындағы Байқадам бидің аулын шауып, Орға бос қайтқанын
Орынбор әскери губернаторы да естіді. Енді ол терісіне сыймай, қаһарлана
                                     230
ашуланды. Обручев Лебедевті Орынборға шақырып алды да, қызметтен
босатып, сотқа берді. Лебедевтің орнына Орынбордың үшінші казак-орыс
полкінің командирі полковник Дидиковскийді тағайындады.
   Ал пар ат сүйреген жеңіл зеңбіректі, малына қаруланған сотник Фалилеевтің
жасағы құмайтты тақыр Сарысу бойына белгіленген кезінде жетті. Кенесары
әскері шегіне қалса құмға ӛтіп кетпесін деп бұлар шеп құрып осы арада жата
берді. Мұны естіген Кенесары түбі, Ұлы жүздің жеріне қарай беттейтін күн
туса, кедергі болмасын деп, бес жүз сарбаз беріп Фалилеевке қарсы Саржанның
баласы Ержан мен Таймасты жіберді. Бұларға Фалилеевпен зеңбірек оғы
жетпейтін жерден арбасып, қаша соғысып жауды қалжырату бұйырылған.
   Бостан-бос құмайт далада зерігіп жатқан Фалилеев солдаттары оңай олжаға
бата қалғысы келіп Таймас тобын кӛрісімен қуа жӛнелді. Сарысу маңына
келгелі тынығып қалған солдаттар қоя ма, екі күндей Кенесары жігіттерін
ӛкшелей, соңдарынан қалмай-ақ қойды. Сарбаздар құмға беттесе, солдаттар да
құмға беттейді. Адасып кетеміз деп қорықпайды, ӛйткені Фалилеевте бұл араны
жақсы білетін Шӛмекей руынан жалдап алған жол кӛрсететін он жігіт бар. Қос
атты солдаттардан құтыла алмайтынын түсінді ме, әлде басқа ойы болды ма
Таймас пен Ержан кенет Балқаш кӛлінің бергі құмды жағасына қарай беттеді.
Кенесары әскерінің алыста екеніне қанық сотник Фалилеев «мына шағын топты
тез құрта қояйын» деген оймен ереуілшілерді жалықпай қуып берді. Бірақ
Шӛмекей жігіттері жолды қанша жақсы білгенменен де Кенесары жігіттерінен
кӛз жазып қалады. Ӛйткені жат жердің ой-шұқыры кӛп, бұл ара ӛздерінің
үйреншікті Сыр бойы мен Сарысу алқабы тәрізді кӛш жолы емес, ӛгей ӛңір,
ӛгей ӛлке.
   Бұндай жағдайды сезген Фалилеев ат-жӛні жоқ, бос қуа беруді тоқтатып,
кейін шегінбек боп тұрғанда, ӛздері қуып келе жатқан жасақтан он жігіт түнде
қашып шығып бұларға қосылды. Сотник жасағының кӛзі ашылды, жол
кӛрсетушілер енді осы жігіттер болып алды. Алдағы топтың қайда түнеп, қалай
қарай жүретінін күні бұрын біліп отырады. Ӛздері де Кенесарыға сондай
ӛшіккен екен. Кешегі жолдастарын бүгін су түбіне жіберуге бар... Бұрынғы он
жігітті бір-бірден серік етіп алған осы қашқын он жігіт Фалилеевке ӛте ұнады.
Сұрас-
тыра келсе бұрын бұлар Кенесарыға қорыққанынан ерген екен, егер ақысын
тӛлер болса, орыс солдаттарын Мекеге дейін апаруға дайынбыз дейді. Фалилеев
жасағы қай жерде келе жатыр, қай жаққа бара жатыр бірін де білмейді, тек
сенері осы жиырма жігіт. Осылай тағы да бір жеті ӛтті. Әбден қалжыраған
солдаттардың енді торсықтағы сулары таусылуға айналды. Фалилеев: «Қой,
жетер енді, суы бар жерге қарай бастаңдар» деген күні соңғы он жігіт: «Таймас
пен Ержан енді алға қарай жүре алмайды. Алдарында тек сусыз құм. Олар ертең
кейін қайтады. Бұл арада бӛтен жүрер жолдары жоқ. Әбден қалжыраған
жігіттерді кәдімгі балшыққа қонған үйректей шетінен аспай-саспай атып
аламыз. Тек бүгін осы арада әбден тынығып алалық. Су керек болса алыс емес.
                                     231
Осы арада мына теріскей жақта он шақырымдай жерде суы мӛп-мӛлдір тас
құдық бар», — деп ақырғы сырларын ашты. «әнеугіден бері босқа қуып жүрміз
бе бұл қарақшыларды, егер су жақын болса ертең-ақ барармыз», — деп шешкен
Фалилеев жігіттердің ақылын дұрыс кӛрді. Торсықта қалған суларымен шай
қайнатып ішіп алып, аттарын тұсап тастап ертеңгі айқасқа құлшынып кіріспек
боп ұйқыға кетті. Бір-екі-ақ күзетші солдаттар қалды. Әбден жол соғып
қалжыраған күзетшілер «сендер аз дем алыңдар, біз күзете тұрайық» деген тың
қазақ жігіттеріне сеніп, сәл кӛз іліктірмек боп ерлерінің қасына жантайды.

   Оңтүстіктің жазғы түні қандай қысқа, әбден қалжыраған солдаттар бірер
сағат ұйықтап түрегелсе, таң да бозарып атып келе жатыр екен. Кӛкжиек ала-
бұртып кӛп кешікпей күн де шығуға жақын... Керней ойналып, солдаттар
орындарынан атып-атып тұрды. Бұлар түрегелгенде ең алдымен кӛргендері қан-
қан боп бауыздалып қалған Шӛмекейдің он жігіті болды. Кенесары жасағынан
қашып келген сыпайлардың бірде-бірі жоқ. Фалилеев қашқындардың бүгінге
дейін қастарына Шӛмекей жігіттерін неге серік етіп жүргендерін енді түсінді.
«әттегене-ай!» деп санын ұрды. Расында да бұл қашып келген он жігіт Таймас
жіберген тыңшы-барлаушылар еді. Олар әбден сенімге еніп алып, жауларына
жол кӛрсететін қастарында жатқан серіктерін осы түні бауыздап, ӛздерінің
жасағына тартып отырған.
   Аздан кейін алабұртып жарқырап күн шықты. Күн кӛтеріле бастағаннан-ақ
кӛкжиекте сағым да ойнай жӛнелді. Әрі-беріден соң күн кӛк аспанда шатынай
қызарып жерге жалындай күйіп тұрған нұрын тӛкті. Ұшы-қиыры жоқ қазақ
даласында күннің қай жақтан шығып, қай жаққа барып бататынын бірде-бір
солдат айыра алар емес. Қай жаққа қараса да ұшы-қиыры жоқ құлазыған ақ
сортаң тақыр. Құс та ұшпайды, аң да жүгірмейді, тек жалпақ даланы қоршап
сағым ғана ойнайды. Кең даланың қай жерінде жатқандарын ажыратып
болмайды, не су жоқ, не кӛлеңке жоқ, тек кӛріктен аңызақ леп үргендей бір
тамұқ. Су табатын, жол білетін бірде-бір жан жоқ. Мұндайда ақтұмсық
құмырсқаның үймелеген жерінен құдық қазып, екі-үш кезден кейін мұздай
мӛлдір суға жететін, ошаған бүршігінің қалай қарай жантаюынан терістік пен
күнгейді айыратын қазақ жігіттері бауыздаулы жатыр...
   Аңқаулығынан қайғылы халға душар болған Фалилеев жылап жіберді.
«Алыс деп аулыңа бармайсың ба?» деп қазақ айтқандай, ол үрпие шошынған
солдаттарын ертіп басы ауған жаққа жүре берді. Алты аласы, бес бересі жоқ,
айдалада қойын бағып кӛшіп жүрген қазақты қырамын деп келген сотник, енді
ӛз жанын сауғалап тірі қалуды арман етті. Сотник Фалилеевтің жасағы осылай
қырылды. Тек жершіл қазақы ат мінген құр сүлдері қалған он шақты солдат
қана, бес-алты күн ӛткеннен кейін Балқаш кӛлін жағалай кӛшкен Ысты руының
аулына келіп жетті. Таймас пен Ержан тобы он күн жүріп арып-ашып Кенесары
әскеріне келіп қосылды.

                                    232
    Лебедевтің орнына тағайындалған Дидиковский жасағын ӛзінше басқармақ
болды. Ол бірден войсковой старшинаның қазақтың кең даласына ыңғайланып
істелген азық-түлік тиейтін арбасын жойып, жүкті түйеге артты. Сӛйтіп ақырын
жылжитын ауыр керуенмен шілденің бас кезінде Торғай ӛзенінің бойындағы
генерал-майор Жемчужниковтың әскеріне қосылуды ойлай жолға шықты.
Шӛмекей руындағы бір тыңшысы арқылы Дидиковскийдің бет алысын, оның
дала соғысында Лебедевтен тәжірибесіз екенін біліп отырған Кенесары бұл
полкке қарсы тағы да жеңіл жасақ шығаруды ұйғарды. Ол жасақты басқаруды
қайтадан ұрысуға жарап қалған Наурызбай мен Ағыбайға тапсырды. Бұл
жасақтың бар міндеті баяғы бір сара жол, жау әскерін соңына түсіріп, бетпе-бет
ұрысқа жеткізбей, тиіп қашып әбден қалжырату. Ал ӛзі Иман, Жоламан,
Байтабын, Жеке батыр, Құдайменді, Бұқарбай бастаған ауыр қолмен кенет
жауының күтпеген жағынан келіп қатты соққы беруге бел буды. Шілденің сегізі
кезінде Ырғыз маңында жүрген Кенесары, екі күн ӛтпей кенет Тобылдың
жоғарғы жағындағы Жантӛре Ахметінің әскерінің дәл қарсысынан шыға келді.
Ол шілденің жиырмасынан жиырма біріне ауысатын түні Ахмет шебіне шабуыл
жасады. Осыдан екі-ақ күн бұрын Дидиковский полкімен шайқасып жатқан
Кенесары әскерінің найзағайдай жарқ етіп дәл бұлай ӛзіне лап беретінін
күтпеген сұлтан-правитель қорғануға да үлгірмеді. Кенесары бұл сұлтанға аса
кекті еді. Алдыңғы жылы осы Ахмет Ор қаласында балаларымен тұтқында
отырған Күнімжанға барып, сұлулығына қызығып; «Кенесарыға бәйбіше
болсаң, енді маған тоқал бол», — деген. Оған Күнімжан: «Саған тоқал
болғанша, Кене тӛремнің шұлғауы болайын», — деп кішкентай болат кездігін
кӛрсеткен. Бұл оқиға Кенесарыға жеткен. Содан бері хан ӛте ӛшігулі еді. Оның
үстіне Ахмет те әлсін-әлсін қол жинап Кенесарыға қарсы шығуын қоймады.
Ахметтен кӛп қиянат кӛрген Иман да оған тісін қайрауда болатын. Сұлтан-
правитель әскеріне күтпеген жерден тиген кілең тас жүрек жігіттер ешкімді
аямады. Бір түнде бар жасақты қырып салды десек шындыққа жатар еді. Ахмет
жасағындағы қырық тӛрт сұлтанды сол түні ӛлтірді. Жаз ортасында тайыздана
бастайтын Үлкенаяқ ӛзені сол түнгі тӛгілген қаннан қып-қызыл боп ақты.
Дидиковский полкінің бір бӛлігі бұл кезде осы Тобыл мен Үлкенаяқ ӛзенінің
тоғысар сағасында жатқан. Ахмет сұлтанның жасағына жау тиіп, соққыға
жығылған кей адамның ойбайлаған даусы құлақтарына келіп жетсе де «ӛзімізді
қай тұстан Кенесары шабар екен!» деп қорқып, орындарынан қозғалмады.
    Кенесары қолы сұлтан-правитель жасағын жайратып, таң ата кейін шегініп
кетті. Бір түнде Кенесары қолынан қырық тӛрт сұлтан қаза тапқан бұл айқас-
ты естігенде дос қуанып, қас күйінді. Болған оқиғаны жеткізген Дидиковский
рапортына Орынбор әскери губернаторы генерал Обручев: «Масқара,
жантүршігерлік хабар, мұндай оқиғаның болғанына сенгің келмейді», — деп
бұрыштама жазды.

                                     233
   әйтсе де Ахмет сұлтанның әскерінің қалдығымен Дидиковскийдің полкі Тор-
ғайға жақын Алакӛл деген кӛлдің жағасында Сібір генерал-майоры
Жемчужниковпен кездесті. Бірақ бұл кезде Кенесары ӛзінің бар аулын Талды
мен Шет-Ырғыз ӛзендерінің маңайынан Мұғажар тауының күнбатыс етегіне
ӛткізіп жіберген-ді. Сӛйтіп Жемчужников басқарған Сібір мен Орынбор
әскерінің қоршауынан Кенесары тағы құтылып кетті. Енді ол құр құтылып
қоймады, жауға ӛзі шабуыл жасауға кірісті. Тамыз айының басында Кенесары
қолы Орынбор шекарасындағы ӛзімен ӛш қазақ ауылдарының кӛк желкесінен
шыға келді. Бұ жолы жаздың басында Кенесары ауылдарын Ырғыздың оң жақ
ӛңірінде кӛшіп жүргенін Лебедев пен Ахмет сұлтанға айтқан Тӛртқара мен
Жағалбайлы руларын шапты... Қанға құныққан хан Кене бұл жолы да, досы мен
қасын, биі мен қарашысын айырмай, заты Тӛртқара, Жағалбайлы деп қолдарына
түскен ауылдардың үстіне ат ойнатып, кӛптеген адамды қанға батырды. Ор
ӛзенінің бойында кӛшіп жүрген бір ғана Жағалбайлы руынан жеті жүз жылқы,
үш мың қой, екі жүздей қара мал айдап әкетті.
   Кенесары осылай жау шебінің желкесінде жүріп, кӛп кешікпай Наследница,
Атаман станицаларын алды. Содан кейін ол Орынбор мен Троицкінің ӛзіне
шабуыл жасаймын деп қазақ ауылдарының бәрінің ӛзіне қосылуын талап етіп
жар салды. Біреулер Кенесарының күшіне сеніп, біреулер қорыққанынан оған
қосыла бастады. Тамыздың орта кезінде ол кенет Екатерина станицасына ат
қойды. Күтпеген жерден болған шабуылға тіпті станица солдаттары қарсыласа
да алмай қалды. Кенесары станицаны ӛртеп, форштатын қиратып, жиырма
шақты мылтықты олжа етіп, тағы да қазақтың кең даласының қойнына еніп
жоғалып кетті.

   Ереуілшілердің патша әскерінің кӛк желкесінен шығып шабуыл жасауы
үкіметті таң қалдырды. «Еш жеңілуді білмес тас жүрек батырдай, соңынан
аңыз-ертегілер қалдырып Кенесары тағы да ұстатпай кетті»1 , — деп жазды
артынан тарихшылар.
   «Қайткен күнде де Кенесарының ауылдарын қуып жетіп, құрту керек», —
деп патша үкіметі оған қарсы шығарған жасақтарына қанша бұйырғанмен, осы
жасақтарды басқарушы генерал-майор Жемчужников сұлтанның ӛзі түгіл,
ауылдарының қайда кӛшіп жүргенін білмейтін еді. Сібір мен Орынбор әскеріне
енді Торғай ӛзенінің бойына Ырғызға қарай жүруге бұйрық берілді. Тамыз
айының аяқ кезінде Жемчужников ӛзінің тыңшылары арқылы Кенесары
ауылдарының оңтүстікке — Мұғажар тауына қарай кӛшкенін естіді. Кӛп
әскермен                                                           ереуіл-
шілердің соңынан қуып отырудың қиын екенін түсінген генерал-майор
Мұғажар тауының арасында ұрысуға жарайтын арнаулы шағын жасақ бӛлуді
дұрыс кӛрді. Ол мұндай жасақты Орынборға жататын әскерден екі жүз сексен
1
    С и м а г и н В. — Оренбургский листок. 26, 1889 год.

                                                       234
казак-орыс, Сібірге жататын әскерден жүз жетпіс таңдаулы солдаттан құрды.
Бұл жасаққа екі зеңбірек берілді. Войсковой старшина Дидиковскийге ӛзге
әскермен Кенесары тағы да арттарынан шығып шабуыл жасап жүрмесін деп
Шет-Ырғыз бойына барып бекінуді бұйырды.
   Генерал-майор Жемчужниковтың ӛзі басқарған арнаулы жасақ тамыздың
жиырма екісі күні Мұғажар тауына келіп жетті. Бірақ Кенесары кӛшінің дені
Ембі ӛзенінің жоғарғы жағына ӛтіп кеткенін, ал қалған азын-аулақ ауылдардың
Мұғажар тауының арасына мықтап бекініп алғанын білді. Бұдан кейін генерал-
майор енді Кенесарыны қуудың пайдасыз екенін түсініп, әскерімен кейін
қайтуға мәжбүр болды. Осы кезде күздің суық жаңбыры да сіркірей бастады.
   Күз тоқсанның бас кезінде Сібір жасағы Ұлытауға, Орынбор жасағы Ор
бекінісіне қарай шегінді. Сӛйтіп патша үкіметінің Кенесарыға қарсы бір мың
сегіз жүз қырық тӛртінші, яғни, қазақша Ұлу жылғы генерал-майор
Жемчужников басқарған аттанысы да ешбір нәтижесіз бітті.
   Кенесарының да күткені осы кез еді. Патша жасақтары қазақ жерінен
кетісіменен, ол қанды шеңберін жан-жағына қайта сала бастады. Жоламан,
Иман, Жеке батыр, Жанайдар, Наурызбай, Ержан басқарған шағын жасақтар
Орынбор, Батыс Сібір губернаторлығы мен Кенесары билеп отырған жердің
шекарасындағы патша бекіністеріне, казак-орыс станицаларына жоқ жерден
тиіп тыныштық бермеді. Ал Бұқарбай, Ағыбай, Құдайменді басқарған жасақтар
Қоқан хандығының шекарасына барып ӛзбек қыстақтарын тонаумен болды.
   Кенесары осы жылы қараша айында Жаппас руынан зекет, үшір жинап
қайтыңдар, егер қарсылық етсе аулын шабыңдар деп Байтабын мен
Наурызбайды жіберді. Ондағы ойы бір жағынан Байтабынды тағы бір сынау еді.
Кенесарының қанқұйлылығынан түңіліп, әне кетем, міне кетем деп толқып
жүрген Байтабын бұ жолы бас тартпады. Ел болып бірігуге қарсы қыр кӛрсетіп
жүрген Жаппас аулына құлшына аттанды. Жаңғабыл би бұларды құшағын жая
қарсы алды. Түн келе Кенесары жігіттеріне арнап ойын-сауық құрып,
қойындарына қыз салды. Ал таң алдында ӛзі басқарып ұйқыда жатқан
Наурызбай жігіттерін тегіс бауыздады. Осы түнде Байтабын батыр да ӛлді,
Николай Губин қолға түсті. Тек жанында жатқан қыздың сырттағы шуды естіп
«сені ӛлтіргелі келе жатыр» деген сӛзінен сес алып далаға жүгіріп шыққан
Наурызбай Николай Губин әкелген Ақауыз жүйрігіне мініп үлгірді. Соңынан
қуған Жаппас жігіттерінің жетеуін және әлмембет бидің баласы Кӛкір батырды
найзамен қағып ӛлтіріп жалғыз ӛзі қашып құтылды. «Сұңқар ӛлген» тӛбесіндегі
оқиғадан кейін алты жыл қызығын кӛрген Байтабынның асқан ерлікпен, жалғыз
ӛзі кӛп жігітпен атысып сорға қамалып ӛлгенін естігенде Кенесары қандай
батырынан                                                              айрыл-
ғанын бір-ақ білді. Батырларымды қалай қадірлейтінімді кӛрсін деген сұлтан ӛзі
жер бауырлай қайғырып, бар жұртқа үш күн қара жамылтып жоқтау айтқызды.
Жетісін бергеннен кейін Байтабын ӛлген жерге барып басына құлпытас
орнатып, бұл араға «Байтабын даңызы» деген ат қойды. Осы «жасауыл қыр-
                                     235
ғын» деп аталатын уақиғадан кейін Кенесары желтоқсанның басында
сарбаздарын ӛзі басқарып келіп Жаппас руын шапты. Жазықты-жазықсызына
қарамай Жаппас руының кӛп аулын қанға бояды. Сан кедей алдындағы күн
кӛрісінен айрылып, сан бейшара қан жылады. Тек осы қырғынның бас күнәкары
Жаң-
ғабыл ғана қоймасындағы кӛп қомының арасына тығылып аман қалды.
Сонымен бір мың сегіз жүз қырық тӛртінші, яғни Ұлу жылы, Кенесары жауын
тағы тойтарды. Бірақ ол іштей жаралы еді. Тағы да осындай ауыр бір жыл келсе,
тынымсыз алысып, ат үстінде жүріп қажыған жұрт енді тӛтеп бере алмайтынын
Кенесары жақсы түсінген-ді. Сол себептен де таяу қалған жауын сезіп, қайда
қашарын білмей сасқан жаралы арлан қасқырдай қатты қиналуда еді. Қас пен
досты айыра алмай, соңғы кезде бойын мейлінше билеп кеткен қатыгездік,
қаныпезерлігі де осыдан шыққан-ды.

БҮЛІНШІЛІК ЭПИЛОГІ

    Қазақ жерінде не кӛп мола кӛп. Ал мына біреулерді мола деуге де, құлпытас
деуге де, серете деуге де келеді. Қазақ кӛбіне мұндайды оба дейді. Бұл тастан
қашап істеген мүсін. Шомбалдай тас дененің кӛбі әйелге ұқсас. Кейбіреуінің
алақанында кеуде тұсына дейін кӛтерген кесе-ыдыс, кейісінің қолында келте
жуан таяқ тәрізді қару. Түрлері монғол кейіптес, кейісінің жуан мұрты
салбыраған. Осы мүсіннің жанында тасты қырынан қалап салған зират-
қа ұқсаған тӛрт қабырға бар. Ал бағда біреулерінің жанында кәдімгідей кіші-
гірім тас қорған тұрғызылған. Мүсіннен күншығысқа қарай жүз елу, екі жүз
қадамнан кейін, сопақ тӛрт бұрышты, биіктігі жарты құлаш тастар кездесіп
отырады. Бұл тізілген тастар (балбалалар) екінші оба тасқа апарады. Одан әрі
тағы осындай балбала тастар созылып кете барады...
    Осындай бір тӛбе басындағы тас обаның жанында үш адам отыр. Бірі
Кенесары. Қасындағылары Таймас пен әбілғазы.
    Қасым хан дәуірінен бастап қазақ жерінде таққа отырудың ӛзінің ерекше
дәстүрі болған. Тақта отырған ханның оң жағындағы адамды Маймене, сол
жағындағыны Майсара деп атаған. Маймене мен Майсара ең беделді рулардан,
ханның оң қолы мен сол қолы тәрізді сенімді адамдардан сайланған. Қасым
ханнан бастап Абылайға дейін қазақ хандарының Маймене орнына арғын,
Майсара орнына Қыпшақтан шыққан беделді би, бекзадалары отырып келген.
    Кенесары хан болғаннан бері, тек Абылайдың ала туын ӛзінің жасыл туына
айырбастағаны болмаса, кӛбіне ата дәстүрін берік ұстауға тырысқан. Сондықтан
Маймене мен Майсараны хандық, соғыс істерінде ең жақын, ең сенімді
серіктері Таймас пен әбілғазыға берген. Таймас арғын руынан болғандықтан
оны Маймене, сұлтан тұқымынан шыққан ӛзінің немере інісі әбілғазыны,
нағашы жағынан Қыпшақ болғандықтан Майсара еткен. Бұл екеуі қай жерде

                                     236
жүрмесін, осы тәртіпті бұзбайтын. Міне қазір де Таймас ханның оң жағында,
әбілғазы сол жағында отыр.
    Тамыздың бас кезі болса да, бүгін күн шілдедей тым ыстық еді. Қазір күн
батуға таяп қалған кез. Кеш бола, тӛбе басында салқын жел соғып, оба
қасындағы үш адам демдерін еркін алғандай. Тӛменде Ырғыз ӛзенінің ӛреме
тұсында жаудан тасаланған хан аулы жатыр.
    «Жалайырда қой кӛп, Жанғазыда ой кӛп» деп ӛзінің үндеместігіне сылтау
тапқан Жалайырдың Жанғазы деген байындай емес, Кенесары шынында да
сӛзге сараң, тұйық, бірақ кӛп ойланатын-ды. Ал ӛткен жылғы жеңістерінен
кейін тіпті аз сӛйлейтін болып алған. Хандықты басқаруда ең жақын деген бір
табақтан ет жеп, бір дастарқаннан шай ішіп жүрген Таймас пен әбілғазыға да ол
ақырғы кезде анда-санда ғана сырын айтатын. Таймас пен әбілғазы хандарының
бұл қылығын «тұтқындағы бәйбішесі мен балаларын сағынған шығар. Қайсар
мінезіне салып бізге айтқысы келмей, құр іштен тынған түрі ғой», — деп
ойлайтын. Бірақ биылғы жылдың ортасында генерал Обручевпен жүргізілген
келісім бойынша тұтқындар айырбасталып, Күнімжан балаларымен үш жылға
таяу Орынборда болып, осыдан екі ай бұрын сау-саламат қайтып келген.
    Алайда Кенесары бір-екі күн ақжарєын жүрген де, қайтадан қайғы теңізіне
түсіп кеткен, түнере бастаған. Ханның бұлай ұзақ тұнжырауын екі ақылгӛй
түсіне алмай-ақ қойған. Кенесары қандай қайғы келсе де, үш күннен кейін
ұмытатын. Ұмытпасқа ӛмірдің ӛзі де қоймайтын, күнде аттаныс, шабуыл, бір
қайғыны күн салмай басқа қайғы жеңіп жатқан кез. Былтыр Байтабын батыр
ӛлгенде де, ел арасын татуластырудың шешені әлім Ягудин мен бүкіл кеңсе
жұмысын, алым-салық істерін басқарып жүрген Оспанұлы Сидақ Қожа қолға
түскенде де үш-ақ күн қайғырған. Тӛртінші күні қайтадан кӛкбурылға мінген.
Бұрынғысынан да қатулана түскен. Биыл Кенесары онша күйзелердей апат ел
басына туған жоқ. Тек бұрынғы Елек ӛзенінің бойына кӛшіп барған руын иесіз
тастамайын деп, жаз басында Жоламан батыр хан қасынан кӛшіп кеткен.
Кенесары құшақтаса қол алысып қош айтысқан. Жоламанның еліне қайтуына
ӛзі рұқсат берген. Ал жақында бӛтен ұлттан жалғыз сырласы Иосиф Гербурт —
Жүсіп үшті күйлі жоқ болып кеткенде, тұнжырай отырып: «Айдыныма келіп
қонған аққуым еді, сірә кӛлім тайызданайын деген екен, жолынан жарылқасын.
Ұлтым бір дейтін еді, тек Бесонтиінге барып қосылмаса болғаны», — деген де
қойған. (Бесонтиін деп қазақтар Сібір казактарының басқармасы бастығы, заты
поляк, генерал-майор Вишневскийді айтатын).
    Осындай жағдайда жүрген Кенесары бүгін ең жанашыр екі серігін алып оба
қасына келген. Ертең осы араға Кенесарының қарамағындағы ел билеп отыр-
ған батырлары, билері жиналмақ. Алдағы уақытта не істеу керек, соны
ақылдаспақ. Ӛздерін хан шақырғанда Таймас пен әбілғазы сол мәжіліс туралы
кеңеспек болар деп ойлаған. Бірақ Кенесары сӛзін тіпті бӛтеннен бастады.
    — Мен кеше бір түс кӛрдім... Түс емес-ау, ӛзімнің ажалымды кӛрдім. Соның
жоруын сұрайын деп едім, — деді ол басын кӛтермей, жерді шұқылап.
                                     237
    әбілғазы жасы кіші болғандықтан Кенесары ӛзі сӛйле демесе үндемейтін.
Әдет бойынша мұндай жағдайда сӛз Таймасқа тиетін. Ол сол әдетіне салып:
    — Түс түлкінің боғы деген, хан ием, оны жорытып не қыласыз, — деді,
Кенесарының «ажалымды кӛрдім» дегенінен шошып.
    — Жоқ, түсім демеңдер, ӛңім деңдер...
    — Жақсы. Айтыңыз.
    — Біз, қалың қазақ осы арадан босып Балқаш барып, Қамал аралында қыс
ӛткізіп, одан Меркені алған екенбіз. Қырғыздың манаптары Сарбағыш Орман
мен Жантайға: «Ағайынды екі жұрт бірігіп, Қоқан ханын жойып, жеке ел
болайық», — деп хат жазыппын.
    — Жӛн ғой. Қырғыздар біздей Россия патшалығының қорлығын кӛрген жоқ
қой әлі... Қоқан ханының қиянаттары болмаса, елі де, жері де сау, ақ патшаға
қарсы келмейді...
    — Орман ӛзі хан болғысы келеді екен, ол «сен маған бағын, сӛйтсең бірігуім
мүмкін, әйтпесе ӛзіңді ұстап берем. Сенің басыңа Бесонтиін үш мың сом күміс
ақша мен алтын медаль бергелі тұр», — дейді. Мен не дегенімді білмеймін, осы
арада шым-шытырық бірдемелер басталды. Қалиғұл манап келіп, ӛзара
татуласып, бір-бірімізге тимейтін болып бітім істеген тәріздіміз, бірақ ол
бітімді, менің басымды сатып шен алмақ болған манаптар уәдесін бұза ма,
келісім сұрап барған Саурық батырды ӛлтіріп, Күнімжанның інісі мен Жанасты
қолға түсіріп, кӛп тӛлеу сұрай ма, қалай, әйтеуір біз олармен соғысуға бел
байлаппыз...
    — Түсіңізге тағы соғыс кірсе қиын екен. Ел тым күйзелуде ғой.
    — Иә, бұл тек түс болсын де. Содан қан тӛгіс басталыпты. Екі жақтан бірдей
жазықты, жазықсыздар қырылып, жылаған бала, қатын-қалаштың ойбайынан
жер түршіккендей...
    — Япырмай, ә... Онсыз да тӛгілген қан аз емес еді ғой...
    Сайып келгенде біз Орман манаптың әскерімен бетпе-бет келіппіз. Екі жақ
Шу ӛзенінің бойындағы Қара Қоныс жазығының күншығыс шеті Кекілітау
етегінде кездесіппіз. Кекілінің «әулие шыңы» аталатын басында Орман қолы.
Ежелден қан жосыған жер деп саналатын Майтӛбе адырының басында біз... Сол
жағымызда қалың бұйратты Алмалысай жазығы. Одан әрі Шу ӛзені... Олар
биікте, біз тӛмен. «әулие шыңының» басындағы Пішпектің құшбегі әлішер
датқа мен Орман манапты ӛңімдегідей анық кӛріп тұрмын. Манаптар «бәлем,
тұра тұр!» деп жұдырықтарын түйеді. Күншығыс жағымыздан, атын білмеймін,
тағы бір қарлы биік шың елестейді. Оның басында Бесонтиін. Ол Орман мен
әлішерге қол бұлғайды, «Кенесарыны тез құрт. Жәрдемге бір атқанда мың
адамды қыратын қаруы бар жүз әскерімді жібердім», — дейді. Етекке қарасам
Бесонтиіннің сӛзі жӛн секілді. Екі сыпайы самаурынға ұқсас буы бұрқыраған
бірдемеден оқты қардай боратып тұр.
    — Күндіз не ойласаң түсіңе сол кіреді деген, — деді бағанадан бері үндемей
отырған әбілғазы — есіңізде ме Жүсіптің әнеугі сӛзі.
                                     238
     Жүсіп Орынбордан келген бір қашқын солдаттан ӛз елінде шығатын бір
журналды сұрап алған. Сол журналда кӛп нәрсе жазылған екен. Оқты қарша
боратып, бір атқанда мың сан адамды жоқ ететін болашақта ғажайып қарулар
шығады-мыс деп Жүсіп Кенесарыға айтқан. Тыңдап отырған Кенесары
«Шіркін-ай, сондай қарудың бір-екеуі менде болар ма еді», — деп арман
білдірген.
    — Мүмкін сондай бәле ме, әйтеуір жантүршігер бір ғаламат, — деді сӛзін
қайта жалғап Кенесары, — соғыс әлі басталған жоқ, бірақ менің екі кӛзім
Кекілітау жағында. Күндіз кӛзіме түсері тау басына жыра, сайы, қойнау мен
шаңын бұрқыратып ағылып келе жатқан қалың қол. Түнде бүкіл Кекілітаудың
бойын қаптай жанған оттар... Мен шошынып, әбілғазы, сенен: «Кекілідегі
қырғыз кӛп пе, аспандағы жұлдыз кӛп пе?» — деп сұраймын.
    әбілғазы езу тартып күлді.
    — Кене аға, бұныңызға мен жауапты қазір берейін, Сіз манаптардың ӛздерін
кӛрдіңіз бе, әлде тек шаң мен отты ғана кӛрдіңіз бе?
    — Шаң мен отты ғана кӛрдім. Манаптардан кӛргенім тек Орман, әлішер,
Қалиғұл.
    — Онда бұл ескі қулық. Ескендір Зұлхарнайынға қарсы соғысқанда сақ,
қыпшақ, үйсіндер осындай әдіс қолданыпты. Түнде қос басына емес, әр
сыпайдың ӛзіне жеке от жақтырып, ал күндіз екі сан қолды екі таудың арасымен
шаңды аспанға шығара ерсілі-қарсылы жүргізе беріпті. Қазақтарды бұрын
білмейтін Ескендір Зұлхарнайын «бұл не қылған кӛп қол еді» деп сескеніп,
қазақ даласына аттанудан бас тартыпты. Қос мүйізді Ескендірдің біздің жерге
келмеуінің бір себебі осында кӛрінеді.
    — Бұл бір еске алатын қулық екен, — деді Кенесары. Сӛйтті де түсіне қайта
кірісті. — Қырғызға бірге аттанған Сыпатай батыр мен Рүстем тӛре бізді тастап
кетіп барады. Ар жағында тағы да шым-шытырық бір пәлелер... Жекпе-жек
шыққан батырлар, қарама-қарсы беттесіп келген қолдар. Орманға мен: «Шық
жекпе-жек!» — деймін. Ол маған борбайын кӛрсетіп күледі. Қысқасы, бір кезде
біздің қалың қол қоршауға түскен екен деймін. Бір жағында патша солдаттары,
екінші жағында қисық қылыш қоқандықтар, үшінші жағымызда ала қалпақ
манаптар. Жанталасып жан-жағыма қараймын. Қоршауды бұзам деп екі жүз
жігітпен жауға шапқан Наурызбай... Ар жағында тағы шым-шытырық... Дәл
ӛңімдегідей: «Япырмай, бұдан да қиын кезеңдерде жол тапқан ақылым қайда
деймін. Патшаның зеңбіректі бес мыңдаған әскеріне бой бермеген басым, мына
тоғышар манапқа тӛтеп бере алмағаның ба?» — деймін ӛзімді ӛзім қинап. Бірақ
тӛтеп бере алатын емеспін. Әсіресе сыпайларымның құтын алып, қырып бара
жатқан екі бүйірімізден атылған әлгі самаурындай буы бұрқыраған ғажайып
қару... Әлден уақытта Ақауыздың жалын құшып Наурызбай құлады. Тек қолды
жарып Ақылағымен қамалай қуған жауға жеткізбей Ағыбай ғана құтылды.
Қоршау таяған сайын тынысым тарылып, Батырмұрат бастаған серіктеріммен
иірімді Қарасу ӛзеніне ат қойдым... Астымдағы атымды иірім ала жӛнелді. Қай
                                     239
жағымнан келгенін білмеймін, біресе Батырмұрат, біресе Қараүлек, біресе сен
екеуің, біресе Арғын, Қыпшақтың жас жігіттері суға жібермей мені жағаға алып
келе жатыр...
   Терлеп кеткен Таймас:
   — Япырмай, түстегі су ӛңіңізде кӛрер азабыңыз ғой, әйтеуір жар жағасына
шықтыңыз ба?
   — Шықтым ғой. Бірақ алдымда Тӛрегелді манап басқарған Қалиғұл жасағы
тұр екен. Қолға түстім... Ар жағында тағы шым-шытырық, біреу жылап, біреу
күлген тәрізді. Бұл уақытта қарасам сыңсыған жау ортасында тұрмын. Бұл бір
үлкен той тәрізді. Ең ортада Қалиғұл манап, «иманыңды айта бер, қазір
басыңды аламыз» дейді. Мен иманымды айтып, аллаға жалынғаннан гӛрі,
басымнан ӛткен ӛмірімді, ағайын-туысымды, қатын-баламды, үзеңгілес
серіктерімді, туып ӛскен Кӛкшенің кӛгілдір тауларын, Сарыарқаның айдын
шалқар кӛлдерін, жасыл орман, кӛк шалғын белдерін кӛз алдыма елестетіп ән
салдым.


   Кенесары бұл жолы да ел қамқоры ер болып кӛрініп отыр... Әбілғазы мен
Таймастың жүйесін босата сӛйледі.
   — Сондағы қоштасуымның екі ауызы қазір де есімде:

Қош аман бол, Сарыарқа ӛскен жерім,
Қайтқан қаздай қалың ел, кӛшкен жерім,
Тізе қосып бар қазақ ел бола алмай,
Ит пен құсқа жем болып ӛшкен жерім.
Сен де аман бол, Сарысу, Қаратауым,
Жеңе алмадым, Қоқанда кетті дауым.
Қорқыт кӛрі алдымда қазулы екен.
Ақырында, мінекей, жеңді жауым!..

Осы қоштасуымды айтып басымды Қалиғұлдың қолындағы қылышқа тоса
бердім. Сұп-суық болат қылыш кӛк желкемнен кірш етіп кіріп, ӛндірімнен бір-
ақ шықты, басым анадай жерге домалап түсті..
   — Япырмай, — деді Таймас маңдайына шыққан суық терді орамалымен
сүртіп, — қазақ түсінде ӛлген адам ұзақ жасайды дейтін еді, ұзақ жасарсыз,
Кенеке...
   — Қоя тұр, ұзақ жасар, құзғын құс кімге тұлға боп жүр? — деді Кенесары
Таймасқа, — қызығы артында...
   — Түс десе түс екен, әлгіден кейін де бірдеме кӛрдіңіз бе? — деді Таймас
«ӛлгеннен кейін» деген сӛзді айтуға аузы бармай «әлгіден кейін» деп.
   — Кәптің бәрі осында боп тұр ғой. Соның жоруын сұрамақпын сендерден.
Ӛзім ӛлсем де, бәрін естіп, кӛріп жатырмын. «Кенесары ӛлді» деп соңымнан
                                    240
ерген бірқауым жұрт аза тұтып, күңірене жӛнелді. Құлағыма сол қайғының
ішінен Нысанбайымның жоқтауы дара естіледі. Тоқтай тұршы қалай деп жылап
еді Нысанбай? Иә, бір-екі ауыз сӛзін әлі ұмытқам жоқ:

Тұлпардан сайлап ат мініп,
Дорбадан жемін жегізген.
Жем орнына бал беріп,
Қысырдың сүтін емізген.
Басуға қалың жау келсе,
Алып шығар дегізген
Кенекемді қалдырып,
Кӛк бурыл, саған не болды?!
Кенекем менің кеткен соң
Заманым қалды тарылып.
Халық иесі ханымнан
Екі бірдей қанатым,
Жетім қалдық айырылып!
Екі бірдей қанатым,
Топшыдан қалды қайырылып!
Балдағы алтын ақ берен
Тасқа тиді майырылып!
Кемшілік түсті басыма,
Кӛрінгеннен қаймығып

   Нысанбайдың жоқтауы бітер-бітпестен, Орман мен Жанай Қоқан ханына
достықтың белгісі етіп, екі арбаға тиеп кӛз алдымда сарбаздарымның бастарын
ала жӛнелді. Ішінде Наурызбай қалқамның, Құдайменді, Жеке батыр, тағы осы
айқаста қаза болған екі балам мен он бес сұлтанның бастары бар... Бар басты
Қоқан ханы «қырғыз манаптары Кенесарыдан қалай ӛшін алып бергенін
кӛрсін», — деп Ташкент базарының дәл ортасына ағашқа кигізіп іліп қойды.
Амалым не, бәрін кӛріп жатырмын. Ал ӛзімнің басымды Қалиғұл манап
қоржынға салып, Үйсін, Дулат рулары да заты қазақ қой, бүлік шығарып жүрер
деп, Жасыл кӛлдің сыртымен орағытып, Жаркент арқылы Қапалдағы
Бесонтиінға алып келді. Мұнда ең алдымен кӛргенім Кенесарының кегін аламыз
деп манаптарға қарсы аттанып бара жатқан қалың Албан, Сыбан жігіттері
болды. Олардың не істегенін кӛргенім жоқ, бірақ алыстан құлағыма келгені:
мені                                ӛлтіруге                           қаты-
насқан кісілердің жазасын аямай тарттырыпты. Ал Тӛрегелді манаптың аулын
шауып, ӛзін ат құйрығына байлап ӛлтіріпті. Мұны кӛре алмаған себебім менің
басымды Аякӛз, Семей арқылы Омбыға ала жӛнелген. Омбыға келген соң
Аршабоқ, шоқша сақалымнан ұстап тұрып: «Он жыл ұстатпап едің, енді міне
қолымда тұрсың. Не істесем де еркім бар...» деп күлді. Мен де күлдім, —
                                    241
«Мықты болсаң тірімде неге кегіңді алмадың? Қу басқа қайрат істеп не
қыласың», — дедім. Ол «Кегімді тіріңде алған жоқпын ба? Саған Орман мен
Жанай манаптарды айдап салып, сенімен қырқыстырып, ақыры солардың
қолыменен басыңды кестірген мен емеспін бе?» — деді, сӛйтті де жан-жағында
тұрған кілең сары ала тонды жандаралдарға: «Кенесарыны құртуға қатынасқан
қыр-
ғыз манаптарын тегіс Омбыға қонаққа шақырайық. Ал мына басты жуан
мойнынан айырған әлібек ұлы Қалиғұлға, Россия империясына кӛрсеткен адал
еңбегі үшін, патша ағзам атынан, мойнына қарғы бау етіп тағып жүрсін, георгий
лентасына байланған күміс медаль берейік» деді. Сӛйтті де менің бетіме қарап:
«Міне, Кенесары, күштімен күрессең табарың осы болады», — деп кекете күлді
де, есік алдында күтіп тұрған шабармандарына басымды ұстатып: «Тез
Петербурға жеткізіңдер!» — деді. Олар мені қайтадан қоржынға салып ала
жӛнелді. Неше күн, неше түн жүргенімді білмеймін, әйтеуір шірітпейтін бір дәрі
жаққан ба, күздің суығында кіші құдай — патша ағзамның ӛзі тұратын
салтанатты қалаға жеттік. Менің сорлы басымды шоқша сақалымнан ұстап
неше түрлі жандаралдар сан рет кӛрді. Ақырында бір күні миымды, бас терімді,
кеңсірігімді сыпырып ап, маңдайыма күйдіріп «Қырдың қарақшы сұлтаны
Кенесары Қасым ұлының басы» деген таңба салып, ӛзім секілді бастар, сан
түрлі ғажайып суреттер, тас мүсіндер, патша ағзамдардың тамаша заттары
тұратын кең сарайға апарып қойды...»
   — Ойпырмай, Кенеке, қайдағы-жоқты айтып кеттіңіз ғой, — деді әбден
абыржыған әбілғазы, — түс деген сандырақ емес пе, қайтесіз соны еске
түсіріп... Қалсын пәлекет сол бетімен түс болып.
   — Ләйім айтқаның келсін... Бірақ қорыққанмен жан қала ма, түсімді
аяқтайын, шешуін сосын айтарсыңдар.
   — Аяқтаңыз.
   — Иә, менің қу басым әлгі жұрт тамашалайтын кең сарайда тұра берді.
Орысша білмеген соң атын да ұмытып қалдым, «ӛрім тәж» дей ме, «ерім тәж»
дей ме әлгі үйді... Әйтеуір әркім келіп қу басқа бір қарайды. «Япырмау, мынау
қу бас әлгі дала сұлтаны Кенесары дегеннің басы ма?» — дейді кейбіреулер, ал
кейбіреуі: «Мұның Россия патшасына кӛнбеймін деп істемегені бар ма, қанша
жұрттың обалына қалды», — десе, бағзы біреулер: «Елін отаршылықтан
қорғаған ер еді, қас манаптары патшаға сатылып ӛлтірді», — деп аяйды, ал енді
біреулері: «Нағыз кӛзін шұқитын қанішер еді, қарашы, қандай қадірлі жерде
тұрғанын», — деп қу басыма кіжінеді. Тіріде бірін естімеген сӛзімнің мыңын
естіп тұра бердім. Ал бір қызығы әлгі үйде... Біз секілді қу бастарды әр жылда
сәкіден алып, астыңғы үйге апарып, тым тез қурап қалмасын деп, дәрі жағып,
азын-аулақ майлап қайта әкеліп жүреді. Мен ӛлгеннен кейін сегіз жыл ӛткен
соң, осындай астыңғы үйге тағы бір апарғандарында сәкі үстінде тұрған Орман
манаптың да басын кӛрдім. Қуанғанымнан ба, ашуланғаннан ба, кәдімгі ӛңімдей
еңіреп жылап жібердім... Бақсам Сарыбағыш қырғыз бен Бұғы қырғыз жерге
                                     242
таласып Жасылкӛл бойында ӛзді-ӛзі ұрысқанда, Бұғы қырғыз жағындағы біреу;
«Талайдың қанын ішкен, жұртыңа бүйідей тиген сұм едің, ӛлу қалай болады
екен кӛр», — деп айбалтамен кӛк желкесінен шауыпты. Ақ патшаға еңбегі
сіңген қырғыз ханы еді деп басын біз тұрған «ерім тәжге» әдейі әкеліпті.
«Япырмай, тірімдегі қасымнан, ӛлгенімде де құтыла алмадым-ау», — деп мен
ыршып-ыршып түсіппін. Бірақ бір ақсақалды қарт адам Орманның басын
қолына ұстап тұрып, астындағы қағазға қарап: «Патшаға еңбегі болғанмен,
халқына еңбегі жоқ мұндай бастардың бұл үйде тұруының қанша қажеті бар?
Дүниеде не кӛп, мұндай бастар кӛп, әкетіңдер», — деді.
    Таймас езу тартып күлді.
    — Бәсе, Кенекем тұрған жерде Орманға қалай орын болсын, ақсақал
дұрысын айтқан.
    — Асықпа, тұра тұр... Осы түсімнің жоруын айтпастан бұрын, Таймас, сенен
екі сұрағым бар. Жауап бер, әрине, Жүсіп сенен гӛрі тереңірек жауап берер еді,
амалымыз қанша, кӛктемде келген жыл құсы күзде тұра ма...
    — Айтыңыз, қандай сұрақ?
    — Бірінші сұрағым: ақ патша адамдары менің маңдайыма «қарақшы сұлтан
басы» деп таңба салды. Россия патшалығына кӛнбей ӛз жерімізде қазақ
хандығын құрамын десем, оным қарақшылығым ба?
    — Кім бұл іске қалай қарайды. Қоржынды қарабура сияқты жендеттердің
кӛзімен қарағанда, әрине, сіз қарақшы қанішерсіз...
    — Екінші сұрағым: ақ патшаға жағынып менің басымды алдырған Орман
ханның басын әлгі алтын сарайға қоймай, ӛмір бақи қас болып кеткен менің
басымды неге қойды, соны ойлашы?
    — Орыс ұлы халық. Ұлы халық қашанда болса ұлылығын істейді. Жаман
достан, жақсы қасты айыра біледі.
    — Ұлы халық. Ұлылығы қазақ секілді азғантай елді жәбірлегені ме?
    — Жәбірлеген ақ патша ғой... Ал ол жәбірлемесін десең, сенің халқың да
сондай кӛп, сондай ұлы болуы керек.
    — Азғана асқа бақауыл1 , азғана елге бек болма деген осы да!
    — Неге олай дейсіз, хан ием! Кӛктегі күнді күркірете алатын жайтасы едің,
қазағыңның басы құм секілді бірікпесе амалың не.
    — Иә, аз жұртты басқарсам да, кӛп жұртқа жараймын ба деуші едім, жаңа
түсіндім: бұл Абылай атам заманы емес екен. Хан болып қаталдығыммен жеңем
бе деп едім, о да алдануым тәрізді... Қазір қазақтың басын біріктіруден
қасқырдың басын біріктіру жеңіл. Жә, болды. Ендігі әлгі түсімнің жоруын
айтыңдаршы. Түсім емес, ӛңім деп қараңдар. Егер болашағым дәл осы түсімдей
болса қандай ақыл бересіңдер?
    — Ақыл біреу-ақ: Арқа жерінен кетпеу керек. Не болса да Россия
патшасының айтқанына кӛнген жӛн, — деді Таймас.
1
    Б а қ а у ы л — бӛлуші деген мағынада.

                                             243
   Кенесары ренжіген жоқ, Майсара жағына бұрылды.
   — Сен не айтасың, әбілғазы?
   — Менің де айтарым Таймас ағаның сӛзі. Абылай ханның ұрпағы, туысымыз
десеңіз де, Сүйік тӛре мен Рүстем сұлтанның келіңдер дегеніне сеніп, Ұлы
жүздің жеріне кӛшуге болмайды.
   — Неге?
   — Сүйік тӛренің қарауындағы елу бес мың жанды қол астыңызға алыңыз
деп Қоян жылы патшаға қағаз жазғаны ӛзіңізге мәлім. Ал Рүстем сұлтан ӛткен
жылы біз мұнда қан тӛгісіп жатқанда, Қапалға барып Бесонтиінға мәңгі
сендерлік боламыз деп шен-шекпен кигенін естідік емес пе... Сӛйтіп отырып
олар бізге қалай қоныс береді? Қоныс берсе де, ол қоныс Арқаның кӛп қазағына
жете ме, амал жоқ Қоқан хандығындағы жеріміз үшін күресуге тура келді. Ал
Хиуа мен Бұқар ӛзара қырылысып жатқанда, Қоқан қазір әлденіп алды.
Жыланды үш кессең де кесірткедей күші бар. Қазір оны жеңе қояр бізде қуат
жоқ, Амалсыздан қырғыздан жер сұрап, Қоқанға қарсы бірігейік деп ӛтінуге
мәжбүр боламыз. Бірақ оған қырғыз кӛне ме?
   — Кӛнбесе.. Қоқанға әлім жетпесе де, қырғызға әлім жетеді, күшпен
кӛндірем.
   — Кене аға, ӛз жерімнен айырылдым деп, басқаның жерін тартып алу
қиянат. Қазір бізге күштен кӛрі ақыл керек. Жаңағы түсіңіз маған ой салды.
Егер Қоқан, қырғыз, орыс үшеуі бірігіп кетсе қайтесіз?..
   Кенесары жауап қайырмай ойға кетті. Ай туғалы әлдеқашан. Әр жерден
Кенесарыны алыстан орағыта күзетіп жүрген Батырмұраттың атты
жасақтарының селеуіттері кӛрінеді. Қазақ Темірқазықтың екі жағындағы
Ақбозат, Кӛкбозат деп атайтын жұлдыздардың қай жерде тұрғандарынан жер
тұсын айырады, жолды табады. Ал Жетіқарақшы мен Үркер жұлдыздарына
қарап түннің кезеңін, жылдың мезгілін біледі. Қазақ түсінігі бойынша
Жетіқарақшы Үркердің қызын ұрлапты-мыс. Үркер сол қызымды қалай
қайтарып аламын деп Жетіқарақшының осал жерін іздеп оны айнала аңдиды-
мыс. Сол Жетіқарақшының қай тұсына Үркер келіп тұрса, сол тұс түннің ӛзіне
сәйкес белгілі мезгілді кӛрсетеді. Бағанадан бері әңгімеде отырып, қанша уақыт
ӛтіп кеткенін аңғармай қалған Таймас түннің қай кезі болғанын білейін деп
Жетіқарақшы мен Үркерге қарады. Дәл осы сәтте тӛбе тұсынан бір жарық
жұлдыз аға жӛнелді.
   — Жұлдызым жоғары, — деді Таймас ақырын күбірлеп.
   Қазақ түсінігінде жұлдыз ақса кісі ӛледі. Сондықтан жұлдыздың аққанын
кӛрген адам ӛзі ӛлмес үшін «жұлдызым жоғары» дейді.
   Кенесары мен әбілғазы да ауыздарын жыбырлатты. Кенет әлдеқайдан
тамылжыған ән естілді. Ән әуені де, оны орындау салты да Арқа жағынікі.
Кӛркем, ырғақты дауыс, біресе шың басына қалықтай кӛтерілген бүркіт тәрізді,
біртіндеп жоғарылап шырқай түседі де кенет ойдағы ақкіске шүйілген

                                     244
ителгідей, тӛмендеп құлдырай жӛнеледі. Кенесары мырс етіп күліп жіберді.
Оның есіне ән туралы айтқан Бұқарбайдың аңыз ертегісі түсіп кетті.
    Заты Кіші жүз, Табын руынан шыққан, он бес үйлі кедей болғанменен, зор
денелі Бұқарбай батыр ат жалын тартып мінгелі бар ӛмірі жауынгершілікпен
ӛткен. Ол әсіресе Қоқан хандығының зекетші, барымташы сыпайларына ерекше
қас. Ӛйтуіне себебі де бар. Табын руы тәрізді, қыс Сырдария бойында кӛшіп
жүрген Шӛмекей аулының бір қызын азын-аулақ қалың малын тӛлеп, «әне алам,
міне алам» деп жүргенінде Ташкент құшбегі Мәмет әлімнің шабармандары
«мал санын жасырып, зекетті аз тӛледің» деп сылтауратып Шӛмекей аулын
шауып жиырмаға тарта кӛрікті қыз-келіншектерін алып кеткен. Соның ішінде
Бұқарбайдың қалыңдығы да бар екен. Осыдан кейін Бұқарбай да Саржан мен
Кенесарыға еріп Қоқан шабарман сыпайларының талайын қырды, Мәмет
әлімнің жігіттерінің де бері шыққандарын есірей етті. Бірақ күштілерге деген
кегі қайт-пады. Ӛз басының ӛшпендігіне енді жер-суынан айырыла бастаған ел
ӛшпендігі     қосылды. Сол себептен Бұқарбай батыр ӛз ӛмірін бүтіндей
жауынгершілікке арнаған. Қоқан шапқыншылары айдап бара жатқан малын
соңынан қуып барып қайтарып беріп, Шекті руының Күреш деген байының
қызын алған. Қызын қалың малсыз бермеймін деген байға, айдай сұлу қызы
«Бұқарбай қайтармағанда Қоқанның бір бегінің күңі болып жүрер едім, осы
батырға тием», — деп безеріп отырып алған. Сараң әкесі қызын кедей батырға
амалсыз берген. Жау десе қорқуды білмеген осы Бұқарбай батыр, баладай
аңғырт, ақ болатын, әсіресе ол ӛлең-жырды жақсы кӛретін. Ӛзі де әрдайым,
рабайсыз жуан даусымен ән салатын. Әсіресе құла дүзде келе жатқанда
Бұқарбайды тыңдау бір ғанибет қызық дәурен. Қандай жыр-қисса болсын бәрін
тек Ұлы жүз бен Сыр бойын мекендеген Кіші жүз елі айтатын «Бойым талдай»
әуеніне келтіріп айтатын, «Жырдың бұл әнге буыны жетпесе оны «әлеуләйләй»
не болмаса «қалауләйләй» мен толықтырып, ал буыны артық болса, сӛз
ұйқасымын былай қойып, оны екі бӛліп, әйтеуір «бойым талдай» сарынына
келтіріп соға беретін. «Ау, осы «бойым талдыдан» бӛтен әндерің жоқ па, бӛтен
бір әуенге салсайшы», — деп серігі Ағыбай әжуа етсе, оған: «елімнің бар білген
әні осы болса қайтейін», — деп қымсынбай жауап беретін.
    Осы Бұқарбай бір күні Үйсін, Дулат, Алшында «Бойым талдыдан» бӛтен
әуен жоғы жайында бір ел арасында тараған аңызды айтқан-ды...
    «ән, деген Бұқарбай, құс тәрізді бүкіл жер-жаһанды кезіп ұшып жүріпті. Кей
елдің үстіне тоқтап, ұзақ уақыт қалықтай шырқап әнін үйретсе, кей жұрттың
үстінен қасқырдай ұлып ӛте шығып, ал кей ауылдардың тӛбесінен тіпті үндемей
ұшыпты. Сол ән Жетісу, Сыр бойының тұсынан ӛткенде, жұмған аузын
ашпапты, тек Арқа жеріне жеткенде ғана сан түрлі әуенге салып, ұзақ кідіріпті.
Ұлы жүз бен Кіші жүз Орта жүздей әнші болмауының себебі әннің орнына, тек
еміс-еміс сарынын ғана естіпті. Сол сарын «бойым талдай» деседі. Сондықтан
да біздің білетініміз осы сарын. Ән ордасы — Арқа. Ал бірақ ән қонған Арқадан

                                     245
үйреніп, қазір біз де әжептәуір әнші болып қалдық», — деп Бұқарбай ыржия
күлген. Сондағы «әнші болып қалдық» дегені де баяғы бір «Бойым талдай».
   Кенесарының да езу тартқан себебі де осы аңқау Бұқарбай сӛзі еді. Кенесары
кенет, әнді де, Бұқарбайды да ұмытып, қайтадан ой теңізіне сүңги жӛнелді. «Иә,
Арқа жері құр ән жері ғана ма? Бұл мың жылқы суарылса лайланбайтын айдын
кӛлді, кӛк толқынды ӛзенді, ұшы-қиыры жоқ жасыл шалғынды. Жерұйық... Сол
Жерұйықпен қоштасуға тура келіп тұр. Мүмкін бұл жолғы қоштасуымыз
мәңгілік қоштасу болар». Хан Кене ауыр күрсінді.

    Иә, Кенесары ӛткен қырық тӛртінші жылдың жеңісіне насаттанбаған еді.
Алдағы күрестің қаншалық қиынға түсетінін ол енді анық түсінген.
Қарамағындағы үнемі жорық үстінде жүрген елдің күйінің ӛте нашарлап
кеткенін де білетін. Ӛзінің жайлауларының бәрінен айырылып, енді мал
бағатын қоныстың да қалмағандығынан, басар тауы, барар жері тарыла түскен
Қыпшақ, Арғын, Шекті, Шӛмекей руларының басты би, ақсақалдарының
арасында да күңкіл сӛз шыға бастаған. Кенесары бұған да қанық. Оның үстіне
ӛткен қыс қатты болып, Арқадан кӛшіп келген елдің кӛп малы жұтаған. Бұндай
жағдайда соңынан ерген елдің қайтадан атқа қонып, жауына қарсы шығуы
екіталай.
    әсіресе Кенесарының ұшар кӛлін, қонар кӛгін тарылтқан бір кесепат, ол —
дәл хандық жерінің ортасында, Торғай ӛзені мен Ұлытауда патша үкіметінің
үлкен бекіністер сала бастағаны еді. Бұл бекіністер салынып бітуі — қыл ар-
қан аш тамақтан түсті дегенімен бірдей. Онда жаз жайлау, қыс қыстаудан айы-
рылғаның. «Қит етсең дәл тұмсығыңның астында жау әскері тұрады, барар
жерің, басар тауыңның біткені сонда болады». Оның үстіне Қоқан хандығы да
биыл шабуылын үдете түскен.
    Осындай ауыртпалық халін ойлаған Кенесары ең жақын ақылгӛйлері
әбілғазы, Таймаспен кеңесіп, Орынбор әскери губернаторынан бітім сұраған.
Бұл бітімінде баяғы Абылай атасының кӛксеген кӛкейкесті арманынан бас тарт-
қан. Ол арманның енді қолына қайтып қонбас бақ құс екеніне әбден кӛзі жеткен
еді. Сондықтан ол патша үкіметі иемденіп, бауыр басып алған қазақ жерлерінен
дәметпей, тек әлі әскер келіп бекініс салынып Россия қарамағына ене қоймаған
бос жерлерді ғана ӛз қарамағына қалдыруды ӛтінген. Және бұл арадағы қазақ
руларын да патша қол астына алуды сұрады. Кенесары Обручев пен Горчаковке
жазған хаттарында, араларында жүрген Асатұлы Шорман, Жаманшыұлы
Баймұхамед, Тұрлыбек сұлтан, Герн, Долгов офицерлер арқылы «Бізге Ақтау,
Есіл, Нұрадан бастап Ақ Жайыққа дейін қалдырсын, осы күнгі кӛшіп жүрген
жеріміз Торғай, Ырғыз, Сарысу ӛзендері мен Ұлытау ӛлкесіне тимесін және
Ұлытауда маған арнап приказ орнатса, бұдан былай қарай Бүкіл Россия
императоры мәртебелі патша ағзам әскеріне ӛмір бақи қол кӛтермеске ант
етемін», — деді.

                                     246
   Дидиковский мен Жемчужников басқарған аттаныстан жарытымды ештеңе
шығара алмағаннан кейін, орыс генералдарының ұшы-қиыры жоқ қазақ
даласына жеке жасақ шығарып мардымды табысқа жете алмайтындарына
кӛздері жеткен Орынбор мен Омбы бастықтары Кенесарымен бітім жайында сӛз
жүргізіп, араларындағы есірейлерді айырбастауды мақұл кӛрген. Бірақ бұл
кезде қазақ жеріне дендеп еніп алған Россия патшалығы Кенесарының
ӛтінішінің бірін де орындамауға бел буған-ды. Бұған бір емес, екі себеп бар еді.
Россия патшасының отаршылық саясаты бұл кезде қазақ жерін былай қойып,
енді Орта Азияға ауыз сала бастаған. Бұл саясат үшін қазақ даласын тегіс алу
оған ӛте керекті еді. Ал Орта Азия мен Россия арасында ӛзіне әбден бағынбаған
елді сақтау патшаның отаршылық саясатына тіпті қолайсыз жағдай болатын.
Екінші себеп осы отаршылық саясатты басқарып, жол сілтеп отырған ақ патша
— Николай Біріншінің ӛзінің кӛзқарасынан туған. Осыдан бір жыл бұрын ішкі
Бӛкей ордасының халі жайында граф П. Д. Киселевтің берген баяндамасына ол
«Бір патшалықтың ішінде екінші патшалық болуы мүмкін емес» деп қол қойған.
Осы қол қоюда қазақ жерінің кіндік ортасында Россия патшалығына бағынса да,
әлі де болса елдің хандық бейнесін сақтағысы келген Кенесары ӛтінішінің де
тағдыры шешілген-ді. Оның үстіне, «онсыз да шығайын деп тұрған кӛз еді»
дегендей, арадағы жүріп жатқан бітімнің күрт тоқтатылып, Орынбор әскери
губернаторы Обручевтің Кенесарыға қатал ұсыныс етуіне тағы да бір қанды
уақиға себеп болды.

   Атбасар дуанынан Сырдарияға дейін, ортадағы Қарақойын, Қашырлы, Есіл,
Терісаққан ӛзендерімен Арғынаты, Ұлытау, Кішітау, Қара Кеңгір, Сары Кеңгір,
Сарысу ӛзендері бойын жайлаған қалың Арғын, Найманның патша үкіметіне
жағынған атақты екі байы болған. Бірі Бағаналы Жырық руынан шыққан
Сандыбайдың Ердені, екіншісі — Арғын, ӛр Алтай руының шонжары
Кішкентайдың Аққошқары.
   Ерден ӛзге жұрттан тӛбесі шоқтанып биік тұратын зор денелі, семіз, томпақ
бет ақ сары адам болса, Аққошқар кӛнтек ерін, аузы-басын тырбиған келте
сақал-мұрт жапқан, толық денелі қара торы кісі екен. Жаз жайлауы мен қыс
қонысы шектес қатар отырған екі елдің қос шонжарының тілегі де, айласы да
бір. Екеуі де бықып жатқан бай.
   Халық Ерден туралы:

«Баласы Сандыбайдың, Ерден, Дүзен,
Кигені қызыл түлкі, қарсақ күзен.
Біртіндеп санай алмай біткен малын,
Толайым қылған есеп бірден жүзден», —

десе, Аққошқар жайында:

                                      247
Ӛрісім ӛрдегі Алтай — Қуандық-ты,
әркімге кӛрсетіпті жуандықты.
Аққошқар Сайдалының ауылынан
Бір кӛлден қырық мың жылқы суарылыпты.

Кӛлі бар Аққошқардың саумал атқан
Бір кӛлден қырық мың жылқы ішіп жатқан.
Байлығын Аққошқардың баян қылсам,
Бес жүз ат Орынборға бір күн сатқан», —

деп дәріптеген.
    Осы екі бай Кенесары мен Обручев арасында бітім сӛз жүріп жатқанда, егер
Обручев Кенесарының тілегін орындап оған Ұлытаудан приказ құрып беретін
болса, бауыр басқан жерімізден айрылады екенбіз деп қорқып Қоқанның
құшбегі, Ләшкәрмен байланысып, мың жылқылы қысырақтың үйірлерін айдап
беріп, бір түнде салынып, бітуге айналған Ұлытау бекінісін шаптырады. Әдейі
«Абылайлап!» тиген Ташкент қарақшылары ешкімді аямайды, жақында ғана
кӛшіп келген казак-орыстардың қатын-баласын, кемпір-шалын қырады.
Ұлытаудың кӛк орай шалғынды етегін қан сасытады.
    Ырғыз бен Торғайда кӛшіп жүрген Кенесарыны жоқ жерден бұл араға келе
қояды екен деп күтпеген патша әскері қапыда қалады. Ал қоқандықтар бар
істерлерін бір түнде істеп тайып отырады. Бұл хабар Орынборға жетеді. Бӛрінің
аузы жесе де қан, жемесе де қан, Кенесары бұл оқиға менің бұйрығыммен
істелген жоқ дегенге Обручев пен былтыр Генстің орнына келген генерал
Лодыжинский нанбайды. Қалай нансын, бүгін қарсы алдарында соғысып
жүрген Кенесары ертеңіне желкесінен шығып бейсауат жатқан бекіністерінің
талайын дәл осылай шапқан. Ең соңғы шабуылға шыққан Ембі бекінісі де
апатқа дәл осылай душар болған. Бірақ Кенесары ешқашан дәл мұндай шектен
шыққан қанішерлікті кӛрсетпеген. Ал бұл жолы... «Жоқ, Кенесарының ауруы
тым                                                                       ас-
қынған екен. Құтырған қасқырға тек ажал мен темір тор ғана қорған». Обручев
пен Лодыжинский қаһарына мініп, жүріп жатқан бітім сӛз бірден тыйылды.
Кӛкек айының аяқ кезінде бітім орнына бұйрық қағазды алып ортада қырық бес
күн жүріп офицер Долгов Кенесарының аулына келді.
    Бұл бұйрықта былай делінген:
    1) Қазақ даласында кӛшіп жүрген Орынборға қарайтын барлық қазақ
ауылдары Россия империясының бӛлінбес меншігі деп саналады. Әр
шаңырақтан күмістей бір сом елу тиын салық алынылады.
    2) Қазақ ауылдары патшаға салық тӛлейтін болғандықтан, олардан зекет
жинауға сізге рұқсат етілмейді.
    3) Ауыр қылмысты істер Россия империясының заңыменен сотталады. Ал
елу сомнан асып түсетін алым-беріс істер шекара комиссиясында қаралады.
                                     248
    4) Орыс, татар, башқұрт қашқындарына пана беруге рұқсат етілмейді. Қазір
күнде Кенесары қарамағында жүрген мұндай адамдар тез Россияға қайтарылуға
тиіс.
    5) Россия ақ патшасының билігінде болғандықтан Кенесарының ақ патша
ӛзіне қас санайтын кісілермен яки мемлекеттермен ешбір қарым-қатынас
жасауға қақысы жоқ.
    6) «Сұлтан мырза, сізге, сіздің туыс, серіктеріңізге үкімет ӛзі бермеген
дәреже, шенді ӛз беттеріңізбен алуға бұдан былай қарай ешбір рұқсат
етілмейді» делінген.
    Кенесарының қонысқа сұраған Ырғыз, Торғай, Ұлытау, Сарысу, Есіл,
Нұраның орнына Орынбор шекара комиссиясының тӛрағасы генерал
Лодыжинский: «Сізге, қоңсы-қоныстарыңызбен жаз жайлау, қыс қыстауға мен
Қара Қоға бойын белгілеймін», — деп жауап берген. Бұл бұйрықты алып келген
Долговке Лодыжинский: «Кенесары мен қоңсы-қонысына берген жерімді
ыңғайлы екенін түсіндірерсің, қыс ол бұл арадан сәл оңтүстік жаққа, жаз бері
қарай кӛшуіне болады. Бірақ Ырғыз бен Қарғау ӛзенінің сол жағасына шығуға
және Торғай мен Ырғыз ӛзенінің жоғары тұсын бойлай Шет-Ырғызға дейін
кӛшуге қақы жоқ», — деп арнап тапсырған.
    Кенесары Орынбор бастықтарының бұл бұйрықтарын естігенде жүзі
қуқылданып, бір орында отыра алмаған. Қайтадан «Абылайлап!» атқа қонбақ та
бол-
ған, бірақ бұл айқасқа ерер елінің жоқтығы есіне түсіп, үн-түнсіз тұнжырай
қалған. «Іш қазандай қайнайды, күресуге дәрмен жоқ» деген міне осы! Дәл қазір
жол таба алмайтынын түсініп «жауабын соңынан берермін» деп Долговты
қайтарып жіберген.
    Кенесары осы күндері тағы да қатты ойға кеткен. Орынбор бастықтарының
айтқанына кӛну — сегіз жыл қан тӛгіп алысып, ақырында мойнын қыл арқан-
ға ӛзі әкеліп ұсынумен тең. Ал кӛнбейін десе барар жер, басар тауы тағы жоқ.
Торғай мен Ұлытауда салынып жатқан бекіністер бітуге айналған, Атбасарда
Сиыр жылынан бері приказ бар, жорықтан қажыған елдің еруі де екіталай.
Жалғыз жол Россия патшасының құрығы әзір жете қоймаған Ұлы жүздің жеріне
кӛшу. Оның үстіне Наурызбай арқылы Сүйік тӛренің «кӛшсін» деген сӛзі де дем
берді. Бірақ Кенесары Ұлы жүз жерінде дәл осы кезде ӛзіне құрылып жатқан
қақпан бар екенін білмеді. Қақпан мықтап құрулы еді. Перовский мен Генс
кезіндегідей емес, қазір Орынбор бастықтарының Кенесары ереуілін тек құртуға
ғана бет алғанынан хабардар Батыс Сібір генерал-губернаторы Горчаков енді
Кенесарымен ең ақырғы айқасқа дайындалды. «Кенесары шын қабылан,
жүрегіне қорғасын оқ қадалмай, алған жолынан тайынбайды. Ол оқты Орынбор
генералдары емес, мен атуым керек», — деп ойлады Горчаков «және ол оқ
Кенесарының жүрегіне менің қарамағыма жататын жерде тиюі керек».
    әрине Кенесарының генерал Лодыжинский ұсынған шарттарға кӛнбейтіні
кімге болса да айқын еді. «Сонда ол не істемек? Айқасуға күші жоқ. Әрине Ұлы
                                     249
жүздің жеріне кӛшеді». Осындай шешімге келген Батыс Сібір генерал-
губернаторы күні бұрын бар шарасын қолданған. Бұл кезде Россия
империясының отаршылық саясаты кең қанат алып, Ұлы жүздің де жеріне ауыз
салған. Қазір олардың алдыңғы қатарлы бекіністері Қапал, Лепсіге келіп
тоқтаған.

    Горчаков әмірі бойынша осы Лепсі мен Қапалға арнап келген генерал-майор
Вишневский, жан-жағындағы Қарқаралы, Аякӛз, Кӛкпекті ӛкіріктерінің аға
сұлтандарымен күнде мәжіліс, күнде үгіт жұмысын жүргізумен болды. Бұл
жиындарға үш ӛкіріктің аға сұлтандары мен шонжарлары Құсбек, Құнанбай,
Барақ, Сүйік, Рүстем — бәрі тегіс қатынасты. Қырғыз манаптары Орман,
Жантай, Қалиғұл да Қапалға жиі шақырылды. Осы сергелдең бітім сӛздің
қорытындысы ақырында Кенесарыға қоныс бермеу болып шықты. Бір жыл
ӛткеннен кейін олар бұл шешімдерін қағаз жүзіне түсірді. «Бір мың сегіз жүз
қырық алтыншы жылы жиырма үшінші июнь күні тӛменгі қол қоюшы Ұлы
жүздің Дулат, Албан, Сыбан, Шапырашты, Жалайыр руларының сұлтан билері,
Қар-
қаралы, Аякӛз, Кӛкпекті ӛкіріктерінің аға сұлтандарымен бірге отырып, осы
мәжіліске қатынасқан Сібір қазақтарының Шекара комиссиясының тӛрағасы
генерал-майор және кавалер Вишневскийдің алдында ӛзіміздің ант қағазымызға
мӛріміз бен таңбамызды басып, біздің жерімізге келген ақ патшаға қарсы бас
кӛтерген Қасым баласы Кенесары сұлтанды қоғам тыныштығын бұзушы,
ӛзіміздің қас жауымыз деп санап, онымен еш қарым-қатынас істемеуге келістік.
Және Кенесары мен оның серіктеріне ӛзіміз жайлап отырған қонысымыздан
жер бермеуге, ал егер бүгінді-соңды тіпті Кенесары біздің жерімізден қуылған
күнде де, оның Орта жүз, әсіресе бізге жақын тұратын ӛкірік қазақтарына
істегелі жатқан қастығын естісек күні бұрын үкімет орындарына хабар етуге
уәделестік», — деп жазды олар ӛздерінің актісінде.
    Кенесары қазақ елін талан-тараж етіп бӛліп алып жеке билеуге үйренген аға
сұлтан билердің, ӛзінің «елді біріктірем» — деген ниетіне қарсы екенін білсе де
дәл Ұлы жүз бен қырғыз жерінде ӛзіне мұндай қақпан құрылып жатқанынан
бейхабар еді. Ал хандығын сақтаудың бӛтен жолын таба алмаған соң, ол биыл
Ырғыз — Торғай жағасынан кӛтеріліп, Шу мен Іле бойына кӛшіп баруды жӛн
кӛрді. Батыс Сібір генерал-губернаторлығынан қауіп-қатер тӛнетін болса, Ұлы
жүздің шетін ала қыс Балқаш кӛліндегі ұзындығы жетпіс бес, кӛлденеңі он бес
шақырым, жан-жағын су қоршаған, тек ӛндірі ғана құрғақ, Қамал аралына
бекінуді ұйғарған. Келесі жылы жаз шыға, әулиеата, Мерке тұсына кӛшіп,
Қоқан хандығынан жәбір жеген қырғыз елін, Сайрам, Шу, Сыр бойының
қазақтарымен біріктіріп, қайтадан жауына қарсы шықпақ болған. Ол үшін
Қоқан ханының тегеурінінен құтылып, Қытай мемлекетіндегі қазақ руларымен
— тіпті қиын болып бара жатса солай қарай ӛтіп кетуді де сыр ғып түйген. Қол
жалғаспақ-тын. Бірақ мұның бәрі әлі сыртқа шықпаған ой. Кенесары осы ойын
                                      250
ақылдаспақ болып қарамағындағы батыр, билерін шақырған. Кешеден бері Тор-
ғай ӛзенінің бойындағы белгісіз оба анына шақырған адамдары жинала
бастаған. Бұлардың ішінде ӛзінің батыр серіктерінен бӛтен Кенесарыға соңғы
кезде қосылған Бегімбет руынан Тәуке батыр, Арғынның Тӛлек руынан Жәуке
батыр, Қарауыл руынан Баубек батыр, Керей руынан Қошқарбай батыр,
Тӛртқара руынан Бигелді мен әйгер батырлар, Берді руынан Сүгірбай батырлар
бар. Әрқайсысы Торғай ӛзенінің бойына қостарын тігіп мәжілісті күтіп жатқан.
Мәжіліс ертең басталмақ. Ал Кенесарының бүгінгі әңгімесі соның алдын ала ең
жақын ақылдас серіктерімен кеңесу еді. Кӛрген түсін ортаға салуы да оның
алыстан орағытқан айласы.
   — Сонымен қырғыз, қоқан, орыс бірігіп кетсе қайтеміз, дейсің ғой, әбілғазы?
— деді Кенесары кенет шырқай шыққан әнді де, миын шырмай жӛнелген ойды
да ӛзінен қуып, манағы әңгімелеріне қайта оралып, — сонда Ұлы жүз бен Сыр
бойында кӛшіп жүрген Кіші жүздің қазақтарын есепке алмайсың ғой?
   — Алмаймын. Тұлыпқа мӛңіреген аусыл қарадай болып жүрмесек нетсін...
   — Сондықтан да алыстан арбалағанша жақыннан дорбалаған жӛн, — деді
Таймас. — Арқадан кетуіміз арманнан кетумен пара-пар...
   — Сонда... — Кенесарының түксиген қабақтары кӛзін жауып жіберді. Бұл
оның ашуланған белгісі — ақ патша қаһары арқамызға аяздай батса да шыдай
бер демексіңдер ме?
   — Шыдамасқа амалымыз болып тұр ма? — деді Таймас күрсініп,
Кенесарының топ қуғыншының ортасына түскен жаралы кӛкжал бӛрідей қиын
жағдайын жақсы түсінгендіктен, сӛзін батыра айтып, — бізге жеткен ақ патша,
Қоқанға жетпей ме? Тескен тау ӛтіп кетпесең қашып құтыла алмайсың...
Одан да...
   — Иә, одан да?
   — Үлкен халық қой, бәрі бірдей Аршабоқ, Обыріш, Бесонтиін секілді
шетінен бұзық емес шығар, еліне, жұртына сүйеніп тіл табу керек...
   — Ие... Бірақ қарашымен астарласқанда не ӛнеді дейсің. Құм жиылып тас
болмас, құл жиылып ел болмас дегенді білмейтін бе едің?!
    Таймас бір ретте «Сұлтандар жиылып ел болғанын да кӛрдік қой, енді
құлдарға да кезек берейік», — деп қала жаздады да, Кенесарының салбырап
кеткен қабағына қарап, дер кезінде тоқтады. «Қанына тартпағанның қары
сынсын» дейді ғой халық, бүкіл қазақ елін әлде де хан тұқымының абыройынан
тӛмен санап отырғанын қарашы, хан иемнің».
   Таймас енді алыстан орағыта сӛйледі.
   — Түс жоруына қарасам, алдымызда күткен тек ажал бар. Әлі де болса
ойлансақ, Кенеке...
   — Арманыма жету үшін орта жолда ажалым тұрса, одан қорқып, бас тарт-
пан. Он сегізімде найза ұстап, жауға шапқанымда, түбі жау қолынан ӛлетінімді
білгем. Несіне ойлан дейсің маған?
   — Артыңызда ерген жұртыңыз бар ғой. Оның тағдырын қайтесіз?
                                     251
   — Мақсатына жете алмаған жұрт енді маған ермейді. Ал ере қалғаны мен не
кӛрсем, о да соны кӛреді. Бір қайыққа мінсек, енді ажалымыз да, амандығымыз
да бір болады.
   Таймастың іші мұздап кетті. «Япырмай, бар халық қырылып қалса да
Кенекең жартастай мызғымас. Мұндай да тастай қатты адам туады екен!» Бірақ
Кенесары ӛзінің сӛзінен шықты. Осыдан екі жылдай ӛткен соң, Кекілітау
баурында бар қолын қырғыз, қоқан, орыс әскері қоршап алып, құтылу жолы
жал-
ғыз ғана қоршауды бұзып шығу болғанда, ол: «Аттарымыз мықты, біз қоршау-
ды бұзып шығармыз, ал аттары нашар ӛзге жұрт не істейді? Жоқ, соңымнан
ерген серіктерімді тастап, ажалдан құтылмағаным-ақ болсын!» — деп ӛзі қолға
түскенше әскерімен бір болды, оларды тастап бас сауғалап қашпады.


   Дәл осы сәтте Таймас Кенесарыға кӛршілес елдерден де, соңынан ермеген
қазақ руларынан да рақым болмайтынын анық түсінді, Оған кенет хан Кене
жан-жағын тасқын қаптаған жалғыз бәйтерек тәрізді кӛрініп кетті. «Ұзаққа
шыдай ала ма сол жалғыз бәйтерек? Бұл сұраққа жауапты тек уақыт ғана бере
алатын тәрізді. Таймас Кенесары басына тӛнген қара бұлтты еш дауыл
сырғытып әкете алмайтынын тағы анық сезінді. Ол жараланған қасқырдай
неден болса да тайынғысы келмей тұрған қолбасшысын аяп кетті. Ең болмаса
соңғы ақылын айтып жәрдем бергісі келді.
   — Егер жұрт, туған жерінен айырылғысы келмесе қайтеміз? — деді Таймас.
— Оларды сойылдың күшімен кӛшіре аламыз ба?
   — Ондай қаталдықтың енді керегі қанша? Ергені ерсін. Ергісі келмегені
қалсын. Халқымның жеткен жері сол болса, ӛкпелегеннен не табасың...
   Ертеңіне мәжіліс ашылды. Кенесары бар жағдайды ашып беріп, Шу мен Іле
бойына кӛшуден бӛтен жол жоқ деп сӛзін бітіріп: «Ал енді қандай кеңестерің
бар?» деп, отырғандарға кӛз тастады. Отырғандар еш жауап бере алмай жерге
қарады. Осылай бірталай мезгіл ӛтті.
   әлден уақытта барып Тәуке батыр:
   — Атта жал, адамда қам жоқ, — деді ауыр күрсініп, — біз қозғалып Шуға
жеткенше қыс болады... Қыс та бір, жау да бір, босып барып қырылғанша,
ажалды ата-мекен жерімізде тосып алған жӛн. Ең болмаса кӛмусіз қалмайық.
Кӛшудің қажеті жоқ.
   Тағы да ешкім үндемеді. Тек от тісті, орақ ауызды қызу қанды Қыпшақ Иман
батыр орнынан атып тұрып:
   — Не малтаңды езіп отырсың. Тәуке батыр? — деді даусы дала қыранындай,
шаңқ етіп, — жерінен, суынан айырылған халқына, Кенекең «әлі де болса
жауыңа жеңгізбеймін, соңымнан ер» деп отырғанда, ел басына бүгінгі туған
ауыртпалықтан қорқып, кейін шегінейін дедің бе? Атта жал, адамда қам жоқ,
қыс кӛзі қырауда деп елдің қамын ойлаған боласың, Тәуке! Айдаһардай
                                    252
жұтайын деп келе жатқан жауыңнан соңынан ерген аз елін басқа жаққа әкетпек
Кенекеңнің шешімі ел қамы емей, ненің қамы? Маған салсаң, қарамағымдағы
елу ауылды ертіп Шуға қарай бүгін кӛшуге бармын. Туған жерім деп ақ патшаға
кеткен қайырсыз қонысқа жабыса берер жайым жоқ.
   Бұл мәжіліс екі күнге созылды.
   Ақырында, қарамағындағы елдің азғанасы ғана Кенесарыға еріп, қалғандары
ӛздерінің тастап кеткен жеріне қайтпақ болды.
   Күздің қара суығында бір тайпы ел екі бӛлініп кӛшті. Қоштасқан найзагер
достар, бірін-бірі қимай әзер айырылысқан сүйіскен жүректер, жылаған бала,
жоқтау айтқан әйел, қайғы-қасіреттен адамның тӛбе шашы тік тұрарлық...
   Ең алдымен Арқаға қайтпақшы елдер кӛтерілді. Бұларды қыстың аязымен
бірге ақ патша аға сұлтандарының қаһары қарсы алды. Әсіресе Қоңырқұлжа
қарамағынан қоныс алған жұрт қатыгез қанды балақ аға сұлтаннан зар жылады.
Ол Кенесарыда кеткен ӛшін қайтып келген елден алды. Бірақ оның да аға
сұлтандық ӛмірі ұзаққа созылмады. Қиянаты тыстан асқан кезде бұның
қылмысын тексеруге Омбыдан комиссия шықты. Сол комиссияның ішінде
әділетті арман еткен жас офицер Есіркеген де бар болатын. Ол былтыр ғана
Петербург кадет корпусын бітірген-ді. Және ӛткен жылы сол қалада Күміске
үйленген. Қазақ елінің келешегі тек ұлы орыс халқымен ғана бірге болса
кӛгеретініне әбден кӛзі жеткен жас офицер Қоңырқұлжалардан құтылу керек
екенін де ұққан. Сондықтан ӛзінің демократшыл орыс офицерлері арасындағы
қадірін пайдаланып, комиссияның сатылған ӛзге мүшелерінің пікірін аяқсыз
тастатып, Қоңырқұлжаны орнынан түсіртті. Сӛйтіп аз да болса елі-жұрты мен
Күмістің ӛшін қайтарды.
   Ал Кенесары соңынан қуғыншы шықпасын деп отырған жерінен қыс түсе
кӛшті. Кенесарының соңынан мың қаралы үй ерді. Қалған қалың бұқара қаны
қарайған ханнан іргесін аулақ салып, ӛз қоныстарына тарады.
   Кӛш алды қара құрымданып ылдиға түсіп кеткенде, Кенесарымен бірге тӛбе
басында тұрған Досқожа ақын шыдай алмай, домбырасын қағып-қағып жіберіп,
кӛзіндегі жасын іркіп алды да, қарлыққан дауыспен жыр тоғытып қоя берді.

Қалдың деп қайран елім, кең қонысым,
Қамығып тұрды Кене жұртын ойлап.
Кене хан енді кӛшті «я, құдайлап!»
Тұрған соң хан қамығып, ел жабығып
Досқожа толғай берді кегін қайрап...

   Кӛш ұзаған сайын, жыр да ұзай берді, Шыдай алмаған Кенесары алға қарай
асыға шаба жӛнелді.
   Ағыбай, Бұқарбай, Жеке батыр, Иман, Құдайменді, Наурызбай, Бопай,
Таймас, әбілғазы, тағы бір топ кісі аттарын борбайлай қамшылап соңынан ерді.
Осыдан жеті жыл бұрын, кӛтеріліс басталған сәтте-ақ Кенесарыға қосылған бұл
                                    253
батырлардың ішінде, ел билігін қайтадан қолына алған Жоламан сұлтан ғана
жоқ еді.
   Кенесарының бұл асыға кӛтерілуі ажалына асығуы болды. Екі жыл ӛтпей
биылғы кӛрген түсі дәл ӛңіндегідей келіп, ол Кекілітауының бауырынан ажал
тапты.
   Ал мынау кӛш Шыңғысхан шабуылынан бастап, алты жүз жылдан астам
ӛзінің жері, суы, тәуелсіздігі үшін күрескен қазақ атты кӛшпенді кӛкжалдардың
ең соңғы ұлы кӛші еді.


Ақпарат көзі: www.solai.de




                                     254
